---
title: "吉祥经"
subtitle: "2:4"
date: 2019-06-03T17:48:18+08:00
draft: false
weight: 204
---


{{<subtitle>}}Maṅgala Sutta{{</subtitle>}}

Evaṃ me sutaṃ. Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami, upasaṅkamitvā bhagavantaṃ abhivādetvā ekam-antaṃ aṭṭhāsi. Ekam-antaṃ ṭhitā kho sā devatā bhagavantaṃ gāthāya ajjhabhāsi -

> 如是我闻。一时世尊住舍卫国祇树给孤独园。尔时，于夜分中，有一容貌殊胜的天人，在照亮了整座祇陀林后走向世尊，走到后顶礼世尊已，站在一边。然后，这位站在一边的天人以偈颂问世尊——

##### 261

Bahū devā manussā ca, maṅgalāni acintayuṃ,  
Ākaṅkhamānā sotthānaṃ, brūhi maṅgalam-uttamaṃ.

> 许多希求福祉的天与人，都曾思惟吉祥，请您开示最胜的吉祥。

##### 262

Asevanā ca bālānaṃ, paṇḍitānañ ca sevanā,  
Pūjā ca pūjaneyyānaṃ, etaṃ maṅgalam-uttamaṃ.

> 不亲近愚人，亲近诸智者，供养应供者，此为最吉祥。

##### 263

Patirūpadesavāso ca, pubbe ca katapuññatā,  
Attasammāpaṇidhi ca, etaṃ maṅgalam-uttamaṃ.

> 住于宜居处，过去曾培福，自立正志愿，此为最吉祥。

##### 264

Bāhusaccañ ca sippañ ca, vinayo ca susikkhito,  
Subhāsitā ca yā vācā, etaṃ maṅgalam-uttamaṃ.

> 博闻，多艺，善学律仪，言说善语，此最吉祥。

##### 265

Mātāpitu upaṭṭhānaṃ, puttadārassa saṅgaho,  
Anākulā ca kammantā, etaṃ maṅgalam-uttamaṃ.

> 侍奉父母，爱护子妻，行事不紊，此最吉祥。

##### 266

Dānañ ca dhammacariyā ca, ñātakānañ ca saṅgaho,  
Anavajjāni kammāni, etaṃ maṅgalam-uttamaṃ.

> 布施，行为正当，爱护亲族，行事无过，此最吉祥。

##### 267

Āratī viratī pāpā, majjapānā ca saṃyamo,  
Appamādo ca dhammesu, etaṃ maṅgalam-uttamaṃ.

> 远离、除于恶，克制于饮酒，于法不放逸，此为最吉祥。

##### 268

Gāravo ca nivāto ca, santuṭṭhi ca kataññutā,  
Kālena dhammassavanaṃ, etaṃ maṅgalam-uttamaṃ.

> 恭敬，谦逊，知足，知恩，时常闻法，此最吉祥。

##### 269

Khantī ca sovacassatā, samaṇānañ ca dassanaṃ,  
Kālena dhammasākacchā, etaṃ maṅgalam-uttamaṃ.

> 忍辱，易于受教，亲近沙门，时常论法，此最吉祥。

##### 270

Tapo ca brahmacariyañ ca, ariyasaccāna dassanaṃ,  
Nibbānasacchikiriyā ca, etaṃ maṅgalam-uttamaṃ.

> 苦行，梵行，见诸圣谛，证悟涅槃，此最吉祥。

##### 271

Phuṭṭhassa lokadhammehi, cittaṃ yassa na kampati,  
Asokaṃ virajaṃ khemaṃ, etaṃ maṅgalam-uttamaṃ.

> 接触世间法，其心不动摇，无忧，无垢，安稳，此为最吉祥。

##### 272

Etādisāni katvāna, sabbattham-aparājitā,  
Sabbattha sotthiṃ gacchanti, taṃ tesaṃ maṅgalam-uttaman ti.

> 能行此等者，处处皆胜利，行处咸安稳，是其最吉祥。

<p class="text-center">Maṅgalasuttaṃ catutthaṃ niṭṭhitaṃ  吉祥经第四竟</p>