---
title: "摄离路分别品第五"
subtitle: "Vīthimutta"
date: 2020-10-17T17:14:57+08:00
draft: false
weight: 5
---


##### 1

> Vīthicittavasen'evaṃ, pavattiyam-udīrito,<br>Pavattisaṅgaho nāma, sandhiyaṃ dāni vuccati.

> 依路心转起，已如上所述，<br>在结生活动，概要今当说。

##### 2

Catasso bhūmiyo, catubbidhā paṭisandhi, cattāri kammāni, catudhā maraṇ'uppatti ceti vīthimuttasaṅgahe cattāri catukkāni veditabbāni.

当知摄离路有四种四法，即四地、四种结生、四种业及四种死的生起。

### Bhūmicatukkaṃ

##### 3

Tattha apāya-bhūmi kāmasugati-bhūmi rūpāvacara-bhūmi arūpāvacara-bhūmi ceti catasso bhūmiyo nāma.

此中，恶趣地、欲界善趣地、色地及无色地名为四地。

##### 4

Tāsu nirayo tiracchānayoni pettivisayo asurakāyo ceti *apāya-bhūmi catubbidhā* hoti.

在彼等中，地狱、畜生、饿鬼与阿修罗众等四种是恶趣地。

##### 5

Manussā cātumahārājikā tāvatiṃsā yāmā tusitā nimmānarati paranimmitavasavattī ceti *kāmasugati-bhūmi sattavidhā* hoti.

人、四大王、三十三、夜摩、兜率陀、化乐与他化自在七种是欲界善趣地。

##### 6

Sā panāyam-ekādasavidhā pi kāmāvacara-bhūmicc'eva saṅkhaṃ gacchati.

以上这十一种构成为欲界地。

##### 7

Brahmapārisajjā brahmapurohitā mahābrahmā ceti paṭhamajjhāna-bhūmi.

梵众、梵辅、大梵是初禅地。


##### 8

Parittābhā appamāṇābhā ābhassarā ceti dutiyajjhāna-bhūmi.

少光、无量光、光音是第二禅地。

##### 9

Parittasubhā appamāṇasubhā subhakiṇhā ceti tatiyajjhāna-bhūmi.

少净、无量净、遍净是第三禅地。

##### 10

Vehapphalā asaññasattā suddhāvāsā ceti catutthajjhāna-bhūmī ti *rūpāvacara-bhūmi soḷasavidhā* hoti.

广果、无想有情、净居是第四禅地。色界地有十六种。

##### 11

Avihā atappā sudassā sudassī akaniṭṭhā ceti *suddhāvāsa-bhūmi pañcavidhā* hoti.

无烦、无热、善现、善见、色究竟是净居地的五种。

##### 12

Ākāsānañcāyatana-bhūmi viññāṇañcāyatana-bhūmi ākiñcaññāyatana-bhūmi nevasaññānāsaññāyatana-bhūmi ceti *arūpa-bhūmi catubbidhā* hoti.

空无边处地、识无边处地、无所有处地、非想非非想处地是无色地的四种。

##### 13

> Puthujjanā na labbhanti, suddhāvāsesu sabbathā,<br>Sotāpannā ca sakadāgāmino cā pi puggalā.

> 于诸净居天，凡夫不得生，<br>预流及一来，亦不生此天。

##### 14

> Ariyā n'opalabbhanti, asaññāpāya-bhūmisu,<br>Sesaṭṭhānesu labbhanti, ariyānariyā pi ca.

> 圣者皆不生，无想与恶趣，<br>圣者非圣者，得出余诸处。

<p class="text-center">
    <i>Idam-ettha bhūmi-catukkaṃ.</i><br>
    这是地的四法。
</p>

### Paṭisandhicatukkaṃ

##### 15

Apāya-paṭisandhi kāmasugati-paṭisandhi rūpāvacara-paṭisandhi arūpāvacara-paṭisandhi ceti *catubbidhā paṭisandhi* nāma.

恶趣结生、欲界善趣结生、色界结生、无色界结生是名四种结生。

##### 16

Tattha akusalavipākopekkhāsahagata-santīraṇaṃ apāya-bhūmiyaṃ okkantikkhaṇe paṭisandhi hutvā tato paraṃ bhavaṅgaṃ pariyosāne cavanaṃ hutvā vocchijjati, *ayam-ekāpāya-paṭisandhi* nāma.

此中，不善异熟舍俱推度生于恶趣地的刹那成为结生，此后便成有分，于最后成为死而断绝，这是一恶趣结生。

##### 17

Kusalavipākopekkhāsahagata-santīraṇaṃ pana kāmasugatiyaṃ manussānañ ceva jaccandhādīnaṃ bhummassitānañ ca vinipātikāsurānaṃ paṭisandhi-bhavaṅga-cuti-vasena pavattati.

其次，善异熟舍俱推度在欲界善趣人中的生盲等与依地而居的苦处阿修罗，转起结生、有生、死。

##### 18

Mahāvipākāni pana aṭṭha sabbatthāpi kāmasugatiyaṃ paṭisandhi-bhavaṅga-cuti-vasena pavattanti.

八大异熟在一切欲界善趣中，转起结生、有分、死。

##### 19

Imā nava kāmasugati-paṭisandhiyo nāma.

这九种名为欲界善趣结生。

##### 20

Sā panāyaṃ dasavidhā pi kāmāvacara-paṭisandhicc'eva saṅkhaṃ gacchati.

以上十种称为欲界结生。

##### 21

Tesu catunnaṃ apāyānaṃ manussānaṃ vinipātikāsurānañ ca āyuppamāṇa-gaṇanāya niyamo natthi.

在此中，四恶趣、人与苦处阿修罗的寿量是没有定数的。

##### 22

Cātumahārājikānaṃ pana devānaṃ dibbāni pañcavassasatāni āyuppamāṇaṃ, manussa-gaṇanāya navutivassasatasahassappamāṇaṃ hoti, tato catugguṇaṃ tāvatiṃsānaṃ, tato catugguṇaṃ yāmānaṃ, tato catugguṇaṃ tusitānaṃ, tato catugguṇaṃ nimmānaratīnaṃ, tato catugguṇaṃ paranimmitavasavattīnaṃ.

四大天王的寿量是五百岁的天寿，合人间的寿量为九百万岁，从此三十三的是四倍，夜摩的是四倍，兜率陀的是四倍，化乐的是四倍，他化自在的是四倍。

##### 23

> Navasatañ c'ekavīsa-vassānaṃ koṭiyo tathā,<br>Vassasatasahassāni, saṭṭhi ca vasavattisu.

> 自在天寿合人寿，数为九十二万万，又一千六百万岁，为此天中之寿量。

##### 24

Paṭhamajjhāna-vipākaṃ paṭhamajjhāna-bhūmiyaṃ paṭisandhi-bhavaṅga-cuti-vasena pavattati.

初禅的异熟在初禅地中转起结生、有分、死。

##### 25

Tathā dutiyajjhāna-vipākaṃ tatiyajjhāna-vipākañ ca dutiyajjhāna-bhūmiyaṃ.

如是第二禅异熟与第三禅异熟在第二禅地转起。

##### 26

Catutthajjhāna-vipākaṃ tatiyajjhāna-bhūmiyaṃ.

第四禅异熟在第三禅地转起。

##### 27

Pañcamajjhāna-vipākaṃ catutthajjhāna-bhūmiyaṃ.

第五禅异熟在第四禅地转起。

##### 28

Asaññasattānaṃ pana rūpam-eva paṭisandhi hoti, tathā tato paraṃ pavattiyaṃ cavanakāle ca rūpam-eva pavattitvā nirujjhati. Imā *cha rūpāvacara-paṭisandhiyo* nāma.

无想有情唯是色而结生，在之后的生活与死的时候，亦唯是色的活动与灭。这六种名为色界结生。

##### 29

Tesu brahmapārisajjānaṃ devānaṃ kappassa tatiyo bhāgo āyuppamāṇaṃ.

于彼等中，梵众天的寿量是一劫的三分之一。

##### 30

Brahmapurohitānaṃ upaḍḍhakappo.

梵辅的是半劫。

##### 31

Mahābrahmānaṃ eko kappo.

大梵的是一劫。

##### 32

Parittābhānaṃ dve kappāni.

少光的是二劫。

##### 33

Appamāṇābhānaṃ cattārikappāni.

无量光的是四劫，

##### 34

Ābhassarānaṃ aṭṭha kappāni.

光音的是八劫。

##### 35

Parittasubhānaṃ soḷasa kappāni.

少净的是十六劫。

##### 36

Appamāṇasubhānaṃ dvattiṃsa kappāni.

无量净的寿量是三十二劫。

##### 37

Subhakiṇhānaṃ catusaṭṭhi kappāni.

遍净的是六十四劫。

##### 38

Vehapphalānaṃ asaññasattānañ ca pañcakappasatāni.

广果的、无想有情的是五百劫。

##### 39

Avihānaṃ kappasahassāni.

无烦的是一千劫。

##### 40

Atappānaṃ dve kappasahassāni.

无热的是二千劫。

##### 41

Sudassānaṃ cattāri kappasahassāni.

善现的是四千劫。

##### 42

Sudassīnaṃ aṭṭha kappasahassāni.

善见的是八千劫。

##### 43

Akaniṭṭhānaṃ soḷasa kappasahassāni.

色究竟的是一万六千劫。

##### 44

Paṭhamāruppādi-vipākāni paṭhamāruppādi-bhūmīsu yathākkamaṃ paṭisandhi-bhavaṅga-cuti-vasena pavattanti. Imā *catasso arūpa-paṭisandhiyo* nāma.

初无色等的异熟在初无色等地中，如其次第，转起结生、有分、死。此等四个名为无色结生。

##### 45

Tesu pana ākāsānañcāyatanūpagānaṃ devānaṃ vīsatikappasahassāni āyuppamāṇaṃ.

于彼等中，生于空无边处天的寿量是二万劫。

##### 46

Viññāṇañcāyatanūpagānaṃ devānaṃ cattālīsakappasahassāni.

生于识无边处天的是四万劫。

##### 47

Ākiñcaññāyatanūpagānaṃ devānaṃ saṭṭhikappasahassāni.

生于无所有处天的是六万劫。

##### 48

Nevasaññānāsaññāyatanūpagānaṃ devānaṃ caturāsītikappasahassāni.

生于非想非非想处天的是八万四千劫。

##### 49

> Paṭisandhi bhavaṅgañ ca, tathā cavana-mānasaṃ,<br>Ekam-eva tath'ev'ekavisayañ c'ekajātiyaṃ.

> 结生与有分，以及死心位，于同一生中，同境同一性。

<p class="text-center">
    <i>Idamettha paṭisandhi-catukkaṃ.</i><br>
    这是四种结生。
</p>

### Kammacatukkaṃ

##### 50

Janakaṃ upatthambhakaṃ upapīḷakaṃ upaghātakañ ceti *kiccavasena*.

令生、支持、妨害、破坏，是依作用。

##### 51

Garukaṃ āsannaṃ āciṇṇaṃ kaṭattākammañ ceti *pākadānapariyāyena*.

重、近、数习、已作业，是依取异熟的次序。

##### 52

Diṭṭhadhamma-vedanīyaṃ upapajja-vedanīyaṃ aparāpariya-vedanīyaṃ ahosikammañ ceti *pākakālavasena* cattāri kammāni nāma.

现法受、次生受、后后受、既有业，是依异熟的时间的四种业。

##### 53

Tathā akusalaṃ kāmāvacara-kusalaṃ rūpāvacara-kusalaṃ arūpāvacara-kusalañ ceti *pākaṭhānavasena*.

不善、欲界善、色界善、无色界善，是依异熟的处所。

##### 54

Tattha akusalaṃ kāyakammaṃ vacīkammaṃ manokammañ ceti kammadvāravasena tividhaṃ hoti.

此中，不善业依业门有三种，即身业、语业、意业。

##### 55

Kathaṃ? Pāṇātipāto adinnādānaṃ kāmesu micchācāro ceti kāyaviññattisaṅkhāte kāyadvāre bāhullavuttito *kāyakammaṃ* nāma.

云何？杀生、不与取、欲邪行，常常是由于称为身表的身门而造作，故名身业。

##### 56

Musāvādo pisuṇavācā pharusavācā samphappalāpo ceti vacīviññattisaṅkhāte vacīdvāre bāhullavuttito *vacīkammaṃ* nāma.

妄语、两舌、恶口、绮语，经常是由于称为语表的语门而造作，故名语业。

##### 57

Abhijjhā byāpādo micchādiṭṭhi ceti aññatrā pi viññattiyā manasmiṃ yeva bāhullavuttito *manokammaṃ* nāma.

贪欲、瞋恚、邪见，虽然也有其他的表，但通常是由意门而造作，故名意业。

##### 58

Tesu pāṇātipāto pharusavācā byāpādo ca dosamūlena jāyanti.

于彼等中，杀生、恶口、瞋恚是由瞋根而生。

##### 59

Kāmesumicchācāro abhijjhā micchādiṭṭhi ca lobhamūlena.

欲邪行、贪欲、邪见是从贪根而生。

##### 60

Sesāni cattāri pi dvīhi mūlehi sambhavanti.

其他四种是由二根而生。

##### 61

Citt'uppādavasena pan'etaṃ akusalaṃ sabbathāpi dvādasavidhaṃ hoti.

这里依照心的生起，一切不善有十二种。

##### 62

Kāmāvacarakusalam pi kāyadvāre pavattaṃ kāyakammaṃ, vacīdvāre pavattaṃ vacīkammaṃ, manodvāre pavattaṃ manokammañ ceti kammadvāravasena tividhaṃ hoti.

欲界的善依照业门的区别有三种，既由身门转起的为身业，由语门转起的为语业，由意门转起的为意业。

##### 63

Tathā dāna-sīla-bhāvanā-vasena.

如是依照布施、持戒及修定的区别也有三种。

##### 64

Citt'uppādavasena pan'etaṃ aṭṭhavidhaṃ hoti.

依照心的生起，则有八种。

##### 65

Dāna-sīla-bhāvanāpacāyana-veyyāvacca-pattidāna-pattānumodana-dhammassavana-dhammadesanā diṭṭhijukamma-vasena dasavidhaṃ hoti.

依照布施、持戒、修定、恭敬、义务、回向、随喜、闻法、说法、见正直业的区别有十种。

##### 66

Taṃ pan'etaṃ vīsatividham pi kāmāvacara-kammam icc'eva saṅkhaṃ gacchati.

以上的二十种为欲界业。

##### 67

Rūpāvacara-kusalaṃ pana manokammam-eva, tañ ca bhāvanāmayaṃ appanāppattaṃ, jhānaṅga-bhedena pañcavidhaṃ hoti.

色界的善唯是意业，是由修所成而证得的安止，依照禅支的区别有五种。

##### 68

Tathā arūpāvacara-kusalañ ca manokammaṃ, tam pi bhāvanāmayaṃ appanāppattaṃ, ārammaṇa-bhedena catubbidhaṃ hoti.

无色界的善也唯是意业，也是由修所成而证得的安止，依照所缘的区别有四种。

##### 69

Etthākusalakammam-uddhacca-rahitaṃ apāyabhūmiyaṃ paṭisandhiṃ janeti, pavattiyaṃ pana sabbam pi dvādasavidhaṃ sattākusala-pākāni sabbatthāpi kāmaloke rūpaloke ca yathārahaṃ vipaccati.

此中，不善业除去掉举使在恶趣地结生，但在转起之时，一切十二种于欲界与色界的一切处适当地能感七种不善异熟。

##### 70

Kāmāvacara-kusalam pi kāmasugatiyam-eva paṭisandhiṃ janeti, tathā pavattiyañ ca mahāvipākāni, ahetukavipākāni pana aṭṭha pi sabbatthāpi kāmaloke rūpaloke ca yathārahaṃ vipaccati.

欲界的善使在欲界善趣结生，但在转起之时，于欲界与色界的一切处，适当地能感大异熟及八无因异熟。

##### 71

Tatthāpi tihetukam-ukkaṭṭhaṃ kusalaṃ tihetukaṃ paṭisandhiṃ datvā pavatte soḷasa vipākāni vipaccati.

此中，三因殊胜的善给与三因结生，在转起之时能感十六异熟。

##### 72

Tihetukam-omakaṃ dvihetukam-ukkaṭṭhañ ca kusalaṃ dvihetukaṃ paṭisandhiṃ datvā pavatte tihetuka-rahitāni dvādasa vipākāni vipaccati.

三因劣的与二因殊胜的给与二因的结生，在转起之时能感除去三因的十二异熟。

##### 73

Dvihetukam-omakaṃ pana kusalaṃ ahetukam-eva paṭisandhiṃ deti, pavatte ca ahetuka-vipākān'eva vipaccati.

二因劣的善唯给无因结生，在转起之时唯感无因异熟。

##### 74

> Asaṅkhāraṃ sasaṅkhāra-vipākāni na paccati,<br>Sasaṅkhāram-asaṅkhāra-vipākānī ti kecana.

> 兹有某异师，曾作如是说，<br>无行心不感，有行之异熟，<br>有行心不感，无行之异熟。

> Tesaṃ dvādasa pākāni, dasāṭṭha ca yathākkamaṃ,<br>Yathāvuttānusārena yathāsambhavam-uddise.

> 如是彼等说，异熟有十二，<br>又有十与八，次第而发生。

##### 75

Rūpāvacara-kusalaṃ pana paṭhamajjhānaṃ parittaṃ bhāvetvā brahmapārisajjesu uppajjati.

关于色界善，修下的初禅生于梵众。

##### 76

Tad-eva majjhimaṃ bhāvetvā brahmapurohitesu.

修中的于梵辅。

##### 77

Paṇītaṃ bhāvetvā mahābrahmesu.

修上的于大梵。

##### 78

Tathā dutiyajjhānaṃ tatiyajjhānañca parittaṃ bhāvetvā parittābhesu.

同样的，修下的第二禅与第三禅于少光。

##### 79

Majjhimaṃ bhāvetvā appamāṇābhesu.

修中的于无量光。

##### 80

Paṇītaṃ bhāvetvā ābhassaresu.

修上的于光音。

##### 81

Catutthajjhānaṃ parittaṃ bhāvetvā parittasubhesu.

修下的第四禅于少净。

##### 82

Majjhimaṃ bhāvetvā appamāṇasubhesu.

修中的于无量净。

##### 83

Paṇītaṃ bhāvetvā subhakiṇhesu.

修上的于遍净。

##### 84

Pañcamajjhānaṃ bhāvetvā vehapphalesu.

修第五禅的于广果。

##### 85

Tad-eva saññāvirāgaṃ bhāvetvā asaññasattesu.

依离想而修的于无想有情。

##### 86

Anāgāmino pana suddhāvāsesu uppajjanti.

阿那含生于净居。

##### 87

Arūpāvacara-kusalañ ca yathākkamaṃ bhāvetvā āruppesu uppajjantī ti.

如是次第修了无色界的善即生于无色界中。

##### 88

> Itthaṃ mahaggataṃ puññaṃ, yathābhūmi-vavatthitaṃ,<br>Janeti sadisaṃ pākaṃ, paṭisandhipavattiyaṃ.

> 上二界福业，决定依于地，于结生转起，生同样异熟。

<p class="text-center">
    <i>Idam-ettha kammacatukkaṃ.</i><br>
    这是四种业。
</p>

### Cutipaṭisandhikkamo

##### 89

Āyukkhayena kammakkhayena ubhayakkhayena upacchedakakammunā ceti *catudhā maraṇ'uppatti* nāma.

由于寿尽、业尽、两者俱尽及断业，是名四种死的生起。

##### 90

Tathā ca marantānaṃ pana maraṇakāle yathārahaṃ abhimukhībhūtaṃ bhavantare paṭisandhijanakaṃ kammaṃ vā, taṃkammakaraṇakāle rūpādikam-upaladdhapubbam-upakaraṇabhūtañ ca kammanimittaṃ vā, anantaram-uppajjamānabhave upalabhitabbam-upabhogabhūtañ ca gatinimittaṃ vā kammabalena channaṃ dvārānaṃ aññatarasmiṃ paccupaṭṭhāti, tato paraṃ tam-eva tathopaṭṭhitaṃ ārammaṇaṃ ārabbha vipaccamānaka-kammānurūpaṃ parisuddhaṃ upakkiliṭṭhaṃ vā upalabhitabba-bhavānurūpaṃ tatthoṇataṃ va cittasantānaṃ abhiṇhaṃ pavattati bāhullena, tam-eva vā pana janakabhūtaṃ kammaṃ abhinavakaraṇavasena dvārappattaṃ hoti.

其次，临终者在死的时候，由于业力，于六门的任何一门现起面向于后有能得结生的业，或在以前作业的时候曾得色等工具的业相，或于后有当得享受的趣相，此后，便住于那现起的所缘，依照成熟的净或染及依照将得有之处，他的心相续数数转起，极大地倾向于彼处，或者仅是依此而得新生的业，现于门。

##### 91

Paccāsannamaraṇassa tassa vīthicittāvasāne bhavaṅgakkhaye vā cavanavasena paccuppannabhava-pariyosānabhūtaṃ cuticittaṃ uppajjitvā nirujjhati, tasmiṃ niruddhāvasāne tassānantaram-eva tathāgahitaṃ ārammaṇaṃ ārabbha savatthukaṃ avatthukam-eva vā yathārahaṃ avijjānusayaparikkhittena taṇhānusayamūlakena saṅkhārena janiyamānaṃ sampayuttehi pariggayhamānaṃ sahajātānam-adhiṭṭhānabhāvena pubbaṅgamabhūtaṃ bhavantarapaṭisandhānavasena paṭisandhisaṅkhātaṃ mānasaṃ uppajjamānam-eva patiṭṭhāti bhavantare.

临终之人，在他的路心之末，或在有分灭尽之时，由于死之故，生起那现在有的终点的死心而后灭，于是在灭了之后，取得那同样的所缘，如其情况，或有所依或无所依，生起称为结生的意识，而住于后有──因为它是由于无明随眠的缠缚，是以渴爱随眠为根本的行所生，为相应的所执取，为俱生的主要住处，为先行者，是与后有的连接。

##### 92

Maraṇāsannavīthiyaṃ pan'ettha mandappavattāni pañc'eva javanāni pāṭikaṅkhitabbāni, tasmā yadi paccuppannārammaṇesu āpātha-gatesu dharantesv-eva maraṇaṃ hoti, tadā paṭisandhi-bhavaṅgānam pi paccuppannārammaṇatā labbhatī ti katvā kāmāvacara-paṭisandhiyā chadvāraggahitaṃ kammanimittaṃ gatinimittañ ca paccuppannam-atītārammaṇaṃ upalabbhati, kammaṃ pana atītam-eva, tañ ca manodvāraggahitaṃ, tāni pana sabbāni pi parittadhammabhūtān'evārammaṇāni.

在正死的路心，由于迟缓的转起，只有五速行的期望，如果是在来现于现在所缘而死的，则结生、有分也取得现在所缘，在欲界结生，是由六门的取现在与过去所缘的业相与趣相，业只是意门所取的过去的，所有这一切的所缘法，唯是小界的。

##### 93

Rūpāvacara-paṭisandhiyā pana paññattibhūtaṃ kammanimittam-evārammaṇaṃ hoti.

于色界结生的所缘，只是施设的业相。

##### 94

Tathā arūpa-paṭisandhiyā ca mahaggatabhūtaṃ paññattibhūtañ ca kammanimittam-eva yathāraham-ārammaṇaṃ hoti.

同样，在无色界结生的所缘，根据情况，是上二界的与假设的业相。

##### 95

Asaññasattānaṃ pana jīvita-navakam-eva paṭisandhibhāvena patiṭṭhāti, tasmā te rūpapaṭisandhikā nāma.

无想有情只有命九法结生而生，于是称它们为色结生者。

##### 96

Arūpā arūpapaṭisandhikā.

无色有情为无色结生者。

##### 97

Sesā rūpārūpa-paṭisandhikā.

其余的有情名为色与无色的结生者。

##### 98

> Āruppacutiyā honti, heṭṭhimāruppa-vajjitā,<br>Paramāruppa-sandhī ca, tathā kāma-tihetukā.

> 无色有情死，不生下无色，<br>生更高无色，及欲界三因。

> Rūpāvacaracutiyā, ahetu-rahitā siyuṃ,<br>Sabbā kāma-tihetumhā, kāmesv-eva panetarā.

> 色界有情死，不生无因类，<br>欲界三因者，能生一切界，<br>其余有情死，于欲界结生。

<p class="text-center">
    <i>Ayam-ettha cuti-paṭisandhi-kkamo.</i><br>
    这是死与结生的次第。
</p>

##### 99

Icc'evaṃ gahita-paṭisandhikānaṃ pana paṭisandhi-nirodhānantarato pabhuti tam-evārammaṇam-ārabbha tad-eva cittaṃ yāva cuticitt'uppādā asati vīthicitt'uppāde bhavassa aṅgabhāvena bhavaṅga-santati-saṅkhātaṃ mānasaṃ abbocchinnaṃ nadīsoto viya pavattati.

如是取结生者，既从结生灭了之后，获得那同样的所缘，转起一相似心，犹如河流不断，直至死心的生起，在没有路心生起的时候，因为它是生命的部分，名为有分相续的意。

##### 100

Pariyosāne ca cavanavasena cuticittaṃ hutvā nirujjhati.

最后由于死的死心生起而后灭。

##### 101

Tato parañ ca paṭisandhādayo rathacakkam-iva yathākkamaṃ eva parivattantā pavattanti.

此后再结生等，犹如车轮，次第展转转起。

##### 102

> Paṭisandhi-bhavaṅga-vīthiyo, cuticeha tathā bhavantare,<br>Puna sandhi bhavaṅgam-icc'ayaṃ, parivattati cittasantati.

> 在于此生中，结生与有分，以及路心死，<br>如是于后有，再结生有分，转起心相续。

> Paṭisaṅkhāya pan'etam-addhuvaṃ, adhigantvā padam-accutaṃ budhā,<br>Susamucchinna-sineha-bandhanā, samam-essanti cirāya subbatā.

> 善务之智者，如是而观察，知生命无常，<br>善断爱结缚，得永久寂静，至不死涅槃。

<p class="text-center">
    <i>Iti abhidhammatthasaṅgahe vīthimuttasaṅgahavibhāgo nāma pañcamo paricchedo.</i><br>
    摄阿毗达摩义论摄离路分别品第五竟。
</p>