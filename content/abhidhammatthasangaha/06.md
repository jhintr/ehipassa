---
title: "摄色分别品第六"
subtitle: "Rūpa"
date: 2020-10-17T17:15:00+08:00
draft: false
weight: 6
---


##### 1

> Ettāvatā vibhattā hi, sappabhedappavattikā,<br>Cittacetasikā dhammā, rūpaṃ dāni pavuccati.

> 以上已分别，心及心所法，<br>诸差别转起，今当说色法。

##### 2

> Samuddesā vibhāgā ca, samuṭṭhānā kalāpato,<br>Pavattikkamato ceti, pañcadhā tattha saṅgaho.

> 列举和分别，等起与色聚，<br>及转起次第，如是摄五种。

### Rūpasamuddeso

##### 3

Cattāri mahābhūtāni, catunnañ ca mahābhūtānaṃ upādāya-rūpan ti *duvidham p'etaṃ rūpaṃ* ekādasavidhena saṅgahaṃ gacchati.

四大种及四大种所造色这二类色，摄为十一种。

##### 4

Kathaṃ? Pathavīdhātu āpodhātu tejodhātu vāyodhātu *bhūtarūpaṃ* nāma.

如何？地界、水界、火界、风界，名为大种色。

##### 5

Cakkhu sotaṃ ghānaṃ jivhā kāyo *pasādarūpaṃ* nāma.

眼、耳、鼻、舌、身，名为净色。

##### 6

Rūpaṃ saddo gandho raso āpodhātu-vivajjitaṃ bhūtattaya-saṅkhātaṃ phoṭṭhabbaṃ *gocararūpaṃ* nāma.

色、声、香、味、除去水界而称为三大种的触，名为境色。

##### 7

Itthattaṃ purisattaṃ *bhāvarūpaṃ* nāma.

女性、男性，名称性色。

##### 8

Hadayavatthu *hadayarūpaṃ* nāma.

心所依处，名为心色。

##### 9

Jīvitindriyaṃ *jīvitarūpaṃ* nāma.

命根，名为命色。

##### 10

Kabaḷīkāro āhāro *āhārarūpaṃ* nāma.

段食，名为食色。

##### 11

Iti ca aṭṭhārasa-vidham p'etaṃ rūpaṃ sabhāvarūpaṃ salakkhaṇarūpaṃ nipphannarūpaṃ rūparūpaṃ sammasanarūpan ti ca saṅgahaṃ gacchati.

如上十八种色，摄自性色、自相色、完色、色色及思惟色。

##### 12

Ākāsadhātu *paricchedarūpaṃ* nāma.

虚空界，名为限界色。

##### 13

Kāyaviññatti vacīviññatti *viññattirūpaṃ* nāma.

身表、语表，名为表色。

##### 14

Rūpassa lahutā mudutā kammaññatā viññattidvayaṃ *vikārarūpaṃ* nāma.

色轻快性、柔软性、适业性及二表，名为变化色。

##### 15

Rūpassa upacayo santati jaratā aniccatā *lakkhaṇarūpaṃ* nāma.

色续集、相续、老性、无常性，名为相色。

##### 16

Jātirūpam-eva pan'ettha upacaya-santati-nāmena pavuccatī ti ekādasavidham p'etaṃ rūpaṃ aṭṭhavīsatividhaṃ hoti sarūpavasena.

然而此中仅以积集与相续名为生色。以上十一种色，依自性的区别而成二十八种。

##### 17

Kathaṃ?

> Bhūtappasādavisayā, bhāvo hadayam-icc'api,<br>Jīvitāhārarūpehi, aṭṭhārasavidhaṃ tathā.

> 大种和净色，境性与心色，<br>命色及食色，是为十八种。

> Paricchedo ca viññatti, vikāro lakkhaṇan ti ca,<br>Anipphannā dasa ceti, aṭṭhavīsavidhaṃ bhave.

> 限界和表色，变化及相色，<br>为十不完色，共二十八种。

<p class="text-center">
    <i>Ayam-ettha rūpasamuddeso.</i><br>
    这是色的列举。
</p>

### Rūpavibhāgo

##### 18

Sabbañ ca pan'etaṃ rūpaṃ ahetukaṃ sappaccayaṃ sāsavaṃ saṅkhataṃ lokiyaṃ kāmāvacaraṃ anārammaṇaṃ appahātabbam-evā ti ekavidham pi ajjhattika-bāhirādi-vasena bahudhā bhedaṃ gacchati.

此中，一切色都是无因、有缘、有漏、有为、世间、欲界、无所缘及非所断的，故为一种。然而依内外等的区别，可有多种。

##### 19

Kathaṃ? Pasādasaṅkhātaṃ pañcavidham pi *ajjhattika-rūpaṃ* nāma, itaraṃ *bāhira-rūpaṃ*.

何以故？称为净的五种名为内色，余者为外色。

##### 20

Pasāda-hadaya-saṅkhātaṃ chabbidham pi *vatthu-rūpaṃ* nāma, itaraṃ *avatthu-rūpaṃ*.

称为净与心所依的六种名为所依色，余者为非所依色。

##### 21

Pasāda-viññatti-saṅkhātaṃ sattavidham pi *dvāra-rūpaṃ* nāma, itaraṃ *advāra-rūpaṃ*.

称为净与二表的七种名为门色，余者为非门色。

##### 22

Pasāda-bhāva-jīvita-saṅkhātaṃ aṭṭhavidham pi *indriyarūpaṃ* nāma, itaraṃ *anindriyarūpaṃ*.

称为净、性、命的八种名为根色，余者为非根色。

##### 23

Pasāda-visaya-saṅkhātaṃ dvādasavidham pi *oḷārikarūpaṃ santikerūpaṃ, sappaṭigharūpañ* ca, itaraṃ *sukhumarūpaṃ dūrerūpaṃ appaṭigharūpañ* ca.

称为净与境的十二种名为粗色、近色、有对色，余者为细色、远色、无对色。

##### 24

Kammajaṃ *upādinnarūpaṃ*, itaraṃ *anupādinnarūpaṃ*.

##### 25

Rūpāyatanaṃ *sanidassanarūpaṃ*, itaraṃ *anidassanarūpaṃ*.

##### 26

Cakkhādidvayaṃ asampattavasena, ghānādittayaṃ sampattavasenā ti pañcavidham pi *gocaraggāhikarūpaṃ*, itaraṃ *agocaraggāhikarūpaṃ*.

##### 27

Vaṇṇo gandho raso ojā bhūtacatukkañ ceti aṭṭhavidham pi *avinibbhogarūpaṃ*, itaraṃ *vinibbhogarūpaṃ*.

##### 28

> Icc'evam-aṭṭhavīsati-vidham pi ca vicakkhaṇā,<br>Ajjhattikādi-bhedena, vibhajanti yathārahaṃ.

> 如是诸色法，分为二十八，<br>智者依内等，次第而分别。

<p class="text-center">
    <i>Ayam-ettha rūpavibhāgo.</i><br>
    这是色的分别。
</p>

### Rūpasamuṭṭhānanayo

##### 29

Kammaṃ cittaṃ utu āhāro ceti *cattāri rūpasamuṭṭhānāni* nāma.

业、心、时节、食，名为四种色等起。

##### 30

Tattha kāmāvacaraṃ rūpāvacarañ ceti pañcavīsatividham pi kusalākusala-kammam-abhisaṅkhataṃ ajjhattika-santāne kammasamuṭṭhāna-rūpaṃ paṭisandhim-upādāya khaṇe khaṇe samuṭṭhāpeti.

此中，由于欲界、色界的二十五种善业和不善业的行作取得结生的时候，便刹那刹那于内相续等起那业等起色。

##### 31

Arūpavipāka-dvipañcaviññāṇa-vajjitaṃ pañcasattati-vidham pi cittaṃ cittasamuṭṭhāna-rūpaṃ paṭhamabhavaṅgam-upādāya jāyantam-eva samuṭṭhāpeti.

除去无色界的四异熟心及二种五识，其余的七十五心从最初的有分而它们取得生起的时候，便等起心等起色。

##### 32

Tattha appanājavanaṃ iriyāpatham pi sannāmeti.

此中，安止速行心可以生起威仪。

##### 33

Voṭṭhabbana-kāmāvacarajavanābhiññā pana viññattim pi samuṭṭhāpenti.

确定心、欲界速行心、神通心可以生起表。

##### 34

Somanassajavanāni pan'ettha terasa hasanam pi janenti.

十三喜俱速行心可以生笑。

##### 35

Sītuṇhotu-samaññātā tejodhātu ṭhitippattā va utusamuṭṭhāna-rūpaṃ ajjhattañ ca bahiddhā ca yathārahaṃ samuṭṭhāpeti.

称为冷热的火界，到达住位的时候，适宜地等起内与外的时节等起色。

##### 36

Ojāsaṅkhāto āhāro āhārasamuṭṭhāna-rūpaṃ ajjhoharaṇakāle ṭhānappatto va samuṭṭhāpeti.

称为食素的食，在吞下达到住位的时候，便等起食等起色。

##### 37

Tattha hadaya-indriya-rūpāni kammajān'eva.

此中，心与根色唯从业生。

##### 38

Viññattidvayaṃ cittajam-eva.

二表唯从心生。

##### 39

Saddo cittotujo.

声唯从心和时节生。

##### 40

Lahutādittayaṃ utu-cittāhārehi sambhoti.

轻快性等三种从时节、心、食生起。

##### 41

Avinibbhogarūpāni ceva ākāsadhātu ca catūhi sambhūtāni.

不简别色与虚空界从四种而生起。

##### 42

Lakkhaṇarūpāni na kutoci jāyanti.

相色不从任何而生。

##### 43

> Aṭṭhārasa pannarasa, terasa dvādasā ti ca,<br>Kamma-cittotukāhāra-jāni honti yathākkamaṃ.

> 十八和十五，十三及十二，<br>次第从业心，时节及食生。

##### 44

> Jāyamānādi-rūpānaṃ, sabhāvattā hi kevalaṃ,<br>Lakkhaṇāni na jāyanti, kehicī ti pakāsitaṃ.

> 生相续异灭，即彼色自性，<br>故说四相色，不从任何生。

<p class="text-center">
    <i>Ayam-ettha rūpasamuṭṭhānanayo.</i><br>
    这是色的等起。
</p>

### Kalāpayojanā

##### 45

Ek'uppādā ekanirodhā ekanissayā sahavuttino *ekavīsati rūpakalāpā* nāma.

同起、同灭、同所依、俱行的，有二十一色聚。

##### 46

Tattha jīvitaṃ avinibbhogarūpañ ca cakkhunā saha cakkhudasakan ti pavuccati. Tathā sotādīhi saddhiṃ sotadasakaṃ ghānadasakaṃ jivhādasakaṃ kāyadasakaṃ itthibhāvadasakaṃ pumbhāvadasakaṃ vatthudasakañ ceti yathākkamaṃ yojetabbaṃ. Avinibbhogarūpam-eva jīvitena saha jīvitanavakan ti pavuccati. Ime *nava kammasamuṭṭhāna-kalāpā*.

命、不简别色与眼名为眼十法。如是与耳等组合，次第的名为耳十法、鼻十法、舌十法、身十法、女性十法、男性十法及所依十法。八不简别色与命名为命九法。这九聚为业等起聚。

##### 47

Avinibbhogarūpaṃ pana suddhaṭṭhakaṃ, tad-eva kāyaviññattiyā saha kāyaviññattinavakaṃ, vacīviññatti-saddehi saha vacīviññattidasakaṃ, lahutādīhi saddhiṃ lahutād'ekādasakaṃ, kāyaviññatti-lahutādi-dvādasakaṃ, vacīviññatti-sadda-lahutādi-terasakañ ceti *cha cittasamuṭṭhāna-kalāpā*.

不简别色为纯八法，与身表相共为身表九法，与语表及声相共为十法，与轻快性等相共为轻快性等十一法，与身表及轻快性等相共为十二法，与语表和声及轻快性等相共为十三法，这六聚为心等起聚。

##### 48

Suddhaṭṭhakaṃ saddanavakaṃ lahutād'ekādasakaṃ sadda-lahutādi-dvādasakañ ceti *cattāro utusamuṭṭhāna-kalāpā*.

纯八法，声九法，轻快性等十一法，声、轻快性等十二法，这四聚为时节等起聚。

##### 49

Suddhaṭṭhakaṃ lahutād'ekādasakañ ceti *dve āhārasamuṭṭhāna-kalāpā*.

纯八法、轻快性等十一法二聚为食等起聚。

##### 50

Tattha suddhaṭṭhakaṃ saddanavakañ ceti dve utusamuṭṭhāna-kalāpā bahiddhā pi labbhanti, avasesā pana sabbe pi ajjhattikam-evā ti.

此中，纯八法与声九法二时节等起聚，可以从外而得，其余一切唯从内而得。

##### 51

> Kamma-cittotukāhāra-samuṭṭhānā yathākkamaṃ,<br>Nava cha caturo dve ti, kalāpā ekavīsati.

> 业心时节食，次第而等起，<br>九六四及二，二十一色聚。

> Kalāpānaṃ pariccheda-lakkhaṇattā vicakkhaṇā,<br>Na kalāpaṅgam-icc'āhu, ākāsaṃ lakkhaṇāni ca.

> 虚空与相色，为聚限界相，<br>是故诸智者，不说为聚分。

<p class="text-center">
    <i>Ayam-ettha kalāpayojanā.</i><br>
    这是色的结合。
</p>

### Rūpapavattikkamo

##### 52

Sabbāni pi pan'etāni rūpāni kāmaloke yathārahaṃ anūnāni pavattiyaṃ upalabbhanti.

此等一切色在欲界的转起，都可适宜而得。

##### 53

Paṭisandhiyaṃ pana saṃsedajānañ ceva opapātikānañ ca cakkhu-sota-ghāna-jivhā-kāya-bhāva-vatthu-dasakasaṅkhātāni satta dasakāni pātubhavanti ukkaṭṭhavasena, omakavasena pana cakkhu-sota-ghāna-bhāva-dasakāni kadāci pi na labbhanti, tasmā tesaṃ vasena kalāpahāni veditabbā.

在结生的时候，湿生者和化生者依最多的可以现起称为眼、耳、鼻、舌、身、性、所依十法的七个十法，依最少的，有时候不得眼、耳、鼻、性十法，于是应知依它们的聚。

##### 54

Gabbhaseyyaka-sattānaṃ pana kāya-bhāva-vatthu-dasakasaṅkhātāni tīṇi dasakāni pātubhavanti, tatthāpi bhāvadasakaṃ kadāci na labbhati, tato paraṃ pavattikāle kamena cakkhudasakādīni ca pātubhavanti.

胎生的有情现起称为身、性、所依十法的三个十法，但有时也不得性十法，此后，在转起的时候，次第的现起眼十法等。

##### 55

Icc'evaṃ paṭisandhim-upādāya kammasamuṭṭhānā, dutiyacittam-upādāya cittasamuṭṭhānā, ṭhitikālam-upādāya utusamuṭṭhānā, ojāpharaṇam-upādāya āhārasamuṭṭhānā ceti catusamuṭṭhāna-rūpakalāpa-santati kāmaloke dīpajālā viya, nadīsoto viya ca yāvatāyukam-abbocchinnā pavattati.

如是，在取得结生的时候由业等起色，在第二心起生的时候由心等起色，到达住位的时候由时节等起色，在食素遍满的时候由食等起色，这四种等起色聚，在欲界中相续犹如灯焰，亦如河流，直至寿限不断转起。

##### 56

Maraṇakāle pana cuticittopari-sattarasama-cittassa ṭhitikālam-upādāya kammajarūpāni na uppajjanti, puretaram-uppannāni ca kammaja-rūpāni cuticittasamakālam-eva pavattitvā nirujjhanti, tato paraṃ cittajāhāraja-rūpañ ca vocchijjati, tato paraṃ utusamuṭṭhāna-rūpaparamparā yāva matakaḷevara-saṅkhātā pavattanti.

在死时，到达死心的第十七心住位的时候，便不生起业生色，以前所生起的业生色与死心同时转起而消灭，此后即断绝心生色和食生色，从彼以后，时节等起色，直至称为死尸而继续存在。

##### 57

> Icc'evaṃ matasattānaṃ, punad-eva bhavantare,<br>Paṭisandhim-upādāya, tathā rūpaṃ pavattati.

> 如是有情死，再生于后有，<br>取得结而生，而色又转起。

##### 58

Rūpaloke pana ghāna-jivhā-kāya-bhāva-dasakāni ca āhāraja-kalāpāni ca na labbhanti, tasmā tesaṃ paṭisandhikāle cakkhu-sota-vatthu-vasena tīṇi dasakāni jīvitanavakañ ceti cattāro kammasamuṭṭhāna-kalāpā, pavattiyaṃ cittotusamuṭṭhānā ca labbhanti.

其次，于色界中不得鼻、舌、身、性十法及食生聚，是故在它们结生的时候，仅得眼、耳、所依三个十法及命九法的四类业等起聚，转起的时候则得心与时节等起。

##### 59

Asaññasattānaṃ pana cakkhu-sota-vatthu-saddāpi na labbhanti, tathā sabbāni pi cittaja-rūpāni, tasmā tesaṃ paṭisandhikāle jīvitanavakam-eva, pavattiyañ ca sadda-vajjitaṃ utusamuṭṭhāna-rūpaṃ atiricchati.

无想有情更不得眼、耳、所依及声，同时也不得一切心生色，是故彼等在结生时只有命九法，在转起的时候，除了声，亦得其余的时节等起色。

##### 60

Icc'evaṃ kāma-rūpāsaññī-saṅkhātesu tīsu ṭhānesu paṭisandhi-pavatti-vasena duvidhā rūpappavatti veditabbā.

如是当知在欲、色及无想有情三处中有结生与转起二种色的作用。

##### 61

> Aṭṭhavīsati kāmesu, honti tevīsa rūpisu,<br>Sattaras'ev'asaññīnaṃ, arūpe natthi kiñci pi.

> 欲界二十八，色界二十三，<br>无想诸有情，得有十七色，<br>于无色界中，无有任何色。

> Saddo vikāro jaratā, maraṇañ copapattiyaṃ,<br>Na labbhanti pavatte tu, na kiñci pi na labbhati.

> 结生时不得，声与变化色，老性无常性，以及二表色，<br>在转起之时，可得一切色。

<p class="text-center">
    <i>Ayam-ettha rūpapavattikkamo.</i><br>
    这是色转起的次第。
</p>

### Nibbānabhedo

##### 62

*Nibbānaṃ* pana lokuttara-saṅkhātaṃ catumaggañāṇena sacchikātabbaṃ magga-phalānam-ārammaṇabhūtaṃ vānasaṅkhātāya taṇhāya nikkhantattā nibbānan ti pavuccati.

被称为出世间的涅槃是由四道所证得，为四道、果的所缘。因为离去渴爱，故说为涅槃。

##### 63

Tad-etaṃ sabhāvato ekavidham pi sa-upādisesa-nibbānadhātu anupādisesa-nibbānadhātu ceti duvidhaṃ hoti kāraṇapariyāyena.

依自性说只有一种，若依原因的差别，则有有余依涅槃界及无余依涅槃界二种。

##### 64

Tathā suññataṃ animittaṃ appaṇihitañ ceti tividhaṃ hoti ākārabhedena.

若依行相的差别，则有空、无相、无愿三种。

##### 65

> Padam-accutam-accantaṃ, asaṅkhatam-anuttaraṃ,<br>Nibbānam-iti bhāsanti, vānamuttā mahesayo.

> 大仙解脱爱，说此涅槃句，<br>无死而究竟，无为及最上。

> Iti cittaṃ cetasikaṃ, rūpaṃ nibbānam icc'api,<br>Paramatthaṃ pakāsenti, catudhā va tathāgatā.

> 依第一义谛，如来说四种，<br>即心心所色，以及涅槃法。

<p class="text-center">
    <i>Iti abhidhammatthasaṅgahe rūpasaṅgahavibhāgo nāma chaṭṭho paricchedo.</i><br>
    摄阿毗达摩义论摄色分别品第六竟。
</p>