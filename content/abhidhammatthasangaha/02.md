---
title: "摄心所分别品第二"
subtitle: "Cetasika"
date: 2020-10-17T17:14:48+08:00
draft: false
weight: 2
---


### Sampayogalakkhaṇaṃ

##### 1

> Ekuppāda-nirodhā ca, ekālambaṇa-vatthukā,<br>Cetoyuttā dvipaññāsa, dhammā cetasikā matā.

> 同生与同灭，同所缘所依，<br>心相应心所，有五十二法。

### Aññasamānacetasikaṃ

##### 2

Kathaṃ? Phasso vedanā saññā cetanā ekaggatā jīvitindriyaṃ manasikāro ceti satt'ime cetasikā *sabbacittasādhāraṇā* nāma.

云何？触、受、想、思、一境性、命根、作意，此七法名为遍一切心心所。

##### 3

Vitakko vicāro adhimokkho vīriyaṃ pīti chando cā ti cha ime cetasikā *pakiṇṇakā* nāma.

寻、伺、胜解、精进、喜、欲，此六法名为杂心所。

##### 4

Evam-ete terasa cetasikā *aññasamānā* ti veditabbā.

如是当知此十三法名为通一切心心所。

### Akusalacetasikaṃ

##### 5

Moho ahirikaṃ anottappaṃ uddhaccaṃ lobho diṭṭhi māno doso issā macchariyaṃ kukkuccaṃ thinaṃ middhaṃ vicikicchā ceti cuddas'ime cetasikā *akusalā* nāma.

痴、无惭、无愧、掉举、贪、见、慢、嗔、嫉、悭、恶作、昏沉、睡眠、疑，此十四法名为不善心所。

### Sobhanacetasikaṃ

##### 6

Saddhā sati hirī ottappaṃ alobho adoso tatramajjhattatā kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā ceti ekūnavīsat'ime cetasikā *sobhanasādhāraṇā* nāma.

信、念、惭、愧、无贪、无嗔、中舍性、身轻安、心轻安、身轻快性、心轻快性、身柔软性、心柔软性、身适业性、心适业性、身炼达性、心练达性、身正直性、心正直性，此十九法名为遍一切净心所。

##### 7

Sammāvācā sammākammanto sammā-ājīvo ceti tisso *viratiyo* nāma.

正语、正业、正命，此三法名为离心所。

##### 8

Karuṇā muditā *appamaññāyo* nāmā ti. Sabbathāpi paññindriyena saddhiṃ pañcavīsat'ime cetasikā *sobhanā* ti veditabbā.

悲、喜名为无量。与慧根一起，此等一切二十五法当知为净心所。

##### 9

Ettāvatā ca

> Teras'aññasamānā ca, cuddasākusalā tathā,<br>Sobhanā pañcavīsā ti, dvipaññāsa pavuccare.

> 十三通一切，十四为不善，<br>净有二十五，故说五十二。

### Sampayoganayo

##### 10

> Tesaṃ cittāviyuttānaṃ, yathāyogam-ito paraṃ,<br>Cittuppādesu paccekaṃ, sampayogo pavuccati.

> 彼等心属性，于心中生起，<br>各各自相应，此后应当说。

##### 11

> Satta sabbattha yujjanti, yathāyogaṃ pakiṇṇakā,<br>Cuddasākusalesv-eva, sobhanesv-eva sobhanā.

> 七一切相应，六适宜相应，<br>十四在不善，净唯净相应。

### Aññasamānacetasikasampayoganayo

##### 12

Kathaṃ? *Sabbacittasādhāraṇā* tāva satt'ime cetasikā sabbesu pi ekūnanavuti cittuppādesu labbhanti.

云何？先说七遍一切心心所，于八十九心中生起。

##### 13

*Pakiṇṇakesu* pana vitakko tāva dvipañcaviññāṇa-vajjita-kāmāvacara-cittesu ceva ekādasasu paṭhamajjhāna-cittesu ceti pañcapaññāsa-cittesu uppajjati.

其次，在杂心所中，先说寻，于除二五识的欲界心及十一初禅心等五十五心中生起。

##### 14

Vicāro pana tesu ceva ekādasasu dutiyajjhāna-cittesu cā ti chasaṭṭhi-cittesu.

次说伺，于彼等及十一第二禅心等六十六心中。

##### 15

Adhimokkho dvipañcaviññāṇa-vicikicchāsahagata-vajjita-cittesu.

胜解，于除二五识、疑俱的心中。

##### 16

Vīriyaṃ pañcadvārāvajjana-dvipañcaviññāṇa-sampaṭicchana-santīraṇa-vajjita-cittesu.

精进，于除五门转向、二五识、领受、推度的心中。

##### 17

Pīti domanass'upekkhāsahagata-kāyaviññāṇa-catutthajjhāna-vajjita-cittesu.

喜，于除忧俱、舍俱、身识、第四禅的心中。

##### 18

Chando ahetuka-momūha-vajjita-cittesū ti.

欲，于除无因、愚痴的心中。

##### 19

Te pana cittuppādā yathākkamaṃ

再说彼等心生起的次第

> Chasaṭṭhi pañcapaññāsa, ekādasa ca soḷasa,<br>Sattati vīsati ceva, pakiṇṇaka-vivajjitā.

> 六十六与五十五，十一心与十六心，<br>七十心与二十心，依次离去杂心所。

> Pañcapaññāsa chasaṭṭhi'ṭṭhasattati tisattati,<br>Ekapaññāsa c'ekūnasattati sapakiṇṇakā.

> 五十五与六十六，七十八与七十三，<br>五十一与六十九，次第与杂心所俱。

### Akusalacetasikasampayoganayo

##### 20

*Akusalesu* pana moho ahirikaṃ anottappaṃ uddhaccañ cā ti cattāro'me cetasikā sabbākusala-sādhāraṇā nāma, sabbesu pi dvādasākusalesu labbhanti.

其次，在不善中，痴、无惭、无愧、掉举四法名为遍一切不善心所，得于一切十二不善心中。

##### 21

Lobho aṭṭhasu lobhasahagata-cittesv-eva labbhati.

贪，唯于八贪相应心中。

##### 22

Diṭṭhi catūsu diṭṭhigata-sampayuttesu.

见，于四见相应中。

##### 23

Māno catūsu diṭṭhigata-vippayuttesu.

慢，于四见不相应中。

##### 24

Doso issā macchariyaṃ kukkuccañ cā ti dvīsu paṭigha-sampayutta-cittesu.

嗔、嫉、悭、恶作，于二嗔恚相应心中。

##### 25

Thina-middhaṃ pañcasu sasaṅkhārika-cittesu.

昏沉、睡眠，于五有行心中。

##### 26

Vicikicchā vicikicchā-sahagata-citte yevā ti.

疑，唯于疑俱心中。

##### 27

> Sabbāpuññesu cattāro, lobhamūle tayo gatā,<br>dosamūlesu cattāro, sasaṅkhāre dvayaṃ tathā,

> Vicikicchā vicikicchā-citte cā ti catuddasa,<br>dvādasākulesv-eva, sampayujjanti pañcadhā.

> 一切不善四，贪根中三种，<br>四在嗔根心，二在有行心，

> 疑于疑心中，此十四心所，<br>于十二不善，相应有五类。

### Sobhanacetasikasampayoganayo

##### 28

*Sobhanesu* pana sobhana-sādhāraṇā tāva ekūnavīsat'ime cetasikā sabbesu pi ekūnasaṭṭhi-sobhana-cittesu saṃvijjanti.

其次，在净中，先说遍一切净十九心所，于一切五十九净心中生起。

##### 29

Viratiyo pana tisso pi lokuttara-cittesu sabbathāpi niyatā ekato'va labbhanti, lokiyesu pana kāmāvacara-kusalesv-eva kadāci sandissanti visuṃ visuṃ.

三离，于一切出世间心中决定同时生起，但在世间的欲界善心中则有时各别生起。

##### 30

Appamaññāyo pana dvādasasu pañcamajjhāna-vajjita-mahaggata-cittesu ceva kāmāvacara-kusalesu ca sahetuka-kāmāvacara-kiriyacittesu cā ti aṭṭhavīsati-cittesv-eva kadāci nānā hutvā jāyanti, upekkhāsahagatesu pan'ettha karuṇā-muditā na santī ti keci vadanti.

无量，唯在除第五禅的十二大界心、欲界善、有因欲界唯心等二十八心中有时各别生起，有人说在舍俱心中没有悲和喜。

##### 31

Paññā pana dvādasasu ñāṇasampayutta-kāmāvacara-cittesu ceva sabbesu pi pañcatiṃsa-mahaggata-lokuttara-cittesu cā ti sattacattālīsa-cittesu sampayogaṃ gacchatī ti.

慧，与十二智相应欲界心、一切三十五大界、出世间心等四十七心相应。

##### 32

> Ekūnavīsati dhammā, jāyant'ekūnasaṭṭhisu,<br>Tayo soḷasacittesu, aṭṭhavīsatiyaṃ dvayaṃ,

> Paññā pakāsitā, sattacattālīsavidhesu pi,<br>Sampayuttā catudh'evaṃ, sobhanesv-eva sobhanā.

> 一十九净法，生于五十九，<br>三于十六心，二于二十八，

> 当知慧心所，生于四十七，<br>净唯在净心，相应有四种。

##### 33

> Issā-macchera-kukkucca-virati-karuṇādayo,<br>Nānā kadāci māno ca, thina-middhaṃ tathā saha.

> 嫉悭与恶作，三离悲喜慢，<br>有时各别起，昏睡同俱起。

##### 34

> Yathāvuttānusārena, sesā *niyatayogino*,<br>*Saṅgahañ ca* pavakkhāmi, tesaṃ dāni yathārahaṃ.

> 其余四十一，决定相应起，<br>我今说彼等，与心之相摄。

### Saṅgahanayo

##### 35

> Chattiṃsānuttare dhammā, pañcatiṃsa mahaggate,<br>Aṭṭhatiṃsā pi labbhanti, kāmāvacara-sobhane,

> Sattavīsati'puññamhi, dvādasāhetuke ti ca,<br>Yathāsambhavayogena, pañcadhā tattha saṅgaho.

> 无上摄卅六，大界三十五，<br>于欲界净心，得有三十八，

> 不善中廿七，无因中十二，<br>如是相应生，相摄有五种。

### Lokuttaracittasaṅgahanayo

##### 36

Kathaṃ? *Lokuttaresu* tāva aṭṭhasu paṭhamajjhānika-cittesu aññasamānā terasa cetasikā, appamaññā-vajjitā tevīsati sobhana-cetasikā ceti chattiṃsa dhammā saṅgahaṃ gacchanti, tathā dutiyajjhānika-cittesu vitakka-vajjā, tatiyajjhānika-cittesu vitakka-vicāra-vajjā, catutthajjhānika-cittesu vitakka-vicāra-pīti-vajjā, pañcamajjhānika-cittesu pi upekkhāsahagatā te eva saṅgayhantī ti, sabbathāpi aṭṭhasu lokuttaracittesu pañcakajjhānavasena pañcadhā va saṅgaho hotī ti.

云何？先说在八出世间的初禅心中，摄十三通一切心所、除无量的二十三净心所等三十六法，如是在第二禅心中除寻，在第三禅心中除寻、伺，在第四禅心中除寻、伺、喜，在第五禅心中与舍俱而摄彼等，在一切八出世间心中，依据五种禅，相摄有五类。

##### 37

> Chattiṃsa pañcatiṃsa ca, catuttiṃsa yathākkamaṃ,<br>Tettiṃsa dvayam-icc'evaṃ, pañcadhānuttare ṭhitā.

> 依次为卅六，卅五与卅四，<br>二种三十三，无上中五种。

### Mahaggatacittasaṅgahanayo

##### 38

*Mahaggatesu* pana tīsu paṭhamajjhānika-cittesu tāva aññasamānā terasa cetasikā, viratittaya-vajjitā dvāvīsati sobhana-cetasikā ceti pañcatiṃsa dhammā saṅgahaṃ gacchanti, karuṇā-muditā pan'ettha paccekam-eva yojetabbā, tathā dutiyajjhānika-cittesu vitakka-vajjā, tatiyajjhānika-cittesu vitakka-vicāra-vajjā, catutthajjhānika-cittesu vitakka-vicāra-pīti-vajjā, pañcamajjhānika-cittesu pana pannarasasu appamaññāyo na labbhantī ti sabbathāpi sattavīsati-mahaggatacittesu pañcakajjhānavasena pañcadhā va saṅgaho hotī ti.

其次，于大界心中，先说在三初禅心中，摄十三通一切心所、除三离的二十二净心所等三十五法，然而这里的悲、喜是各别相应的，如是于第二禅心中除寻，于第三禅心中除寻、伺，于第四禅心中除寻、伺、喜，于第五禅十五心中更无无量，在这一切二十七大心中依照五种禅的差别，相应有五种。

##### 39

> Pañcatiṃsa catuttiṃsa, tettiṃsa ca yathākkamaṃ,<br>Bāttiṃsa ceva tiṃseti, pañcadhā va mahaggate.

> 三十五与三十四，三十三与三十二，<br>以及三十法次第，在大界中有五种。

### Kāmāvacarasobhanacittasaṅgahanayo

##### 40

*Kāmāvacara-sobhanesu* pana kusalesu tāva paṭhamadvaye aññasamānā terasa cetasikā, pañcavīsati sobhanacetasikā ceti aṭṭhatiṃsa dhammā saṅgahaṃ gacchanti, appamaññā-viratiyo pan'ettha pañca pi paccekam-eva yojetabbā, tathā dutiyadvaye ñāṇa-vajjitā, tatiyadvaye ñāṇasampayuttā pīti-vajjitā, catutthadvaye ñāṇa-pīti-vajjitā te eva saṅgayhanti.

于欲界净心中，先说善心中的初二种，摄十三通一切心所、二十五净心所等三十八法，当知此中的无量、离共五只是各别相应，如是于第二的二种除智，于第三的二种智相应除喜，于第四的二种除智、喜而唯摄彼等。

Kiriyacittesu pi virati-vajjitā tath'eva catūsu pi dukesu catudhā va saṅgayhanti, tathā vipākesu ca appamaññā-virati-vajjitā te eva saṅgayhantī ti 

次于唯作心中，其所摄如前四的四双中的一样，唯再除去离，如是在异熟中，唯除无量、离而摄彼等法。

Sabbathāpi catuvīsati-kāmāvacara-sobhana-cittesu dukavasena dvādasadhā va saṅgaho hotī ti.

如是一切，在二十四欲界净心中，依二为一组，相摄有十二种。

##### 41

> Aṭṭhatiṃsa sattatiṃsa, dvayaṃ chattiṃsakaṃ subhe,<br>Pañcatiṃsa catuttiṃsa, dvayaṃ tettiṃsakaṃ kriye,

> Tettiṃsa pāke bāttiṃsa, dvay'ekatiṃsakaṃ bhave,<br>Sahetu-kāmāvacara-puñña-pāka-kriyā mane.

> 善中三十八，二种三十七，以及三十六，<br>唯作三十五，二种三十四，以及三十三，

> 异熟三十三，二种三十二，以及三十一，<br>有因欲界心，善异熟唯作。

##### 42

> Na vijjant'ettha viratī, kriyesu ca mahaggate,<br>Anuttare appamaññā, kāmapāke dvayaṃ tathā.

> Anuttare jhānadhammā, appamaññā ca majjhime,<br>Viratī ñāṇa-pītī ca, parittesu visesakā.

> 唯作与大界，不现三离法，<br>无上除无量，欲异熟俱无。

> 禅法异无上，及无量异中，<br>离智喜于小，各各有差别。

### Akusalacittasaṅgahanayo

##### 43

*Akusalesu* pana lobhamūlesu tāva paṭhame asaṅkhārike aññasamānā terasa cetasikā, akusalasādhāraṇā cattāro cā ti sattarasa lobha-diṭṭhīhi saddhiṃ ekūnavīsati dhammā saṅgahaṃ gacchanti.

在不善心中，先说贪根中的第一无行心，摄十三通一切心心所、四遍一切不善十七法，与贪、见俱，共十九法。

##### 44

Tath'eva dutiye asaṅkhārike lobha-mānena.

如是在第二无行心中，唯与贪、慢俱。

##### 45

Tatiye tath'eva pīti-vajjitā lobha-diṭṭhīhi saha aṭṭhārasa.

如是在第三中，除喜，与贪、见俱，共十八法。

##### 46

Catutthe tath'eva lobha-mānena.

如是在第四中，唯与贪、慢俱。

##### 47

Pañcame pana paṭighasampayutte asaṅkhārike doso issā macchariyaṃ kukkuccañ cā ti catūhi saddhiṃ pīti-vajjitā te eva vīsati dhammā saṅgayhanti, issā-macchariya-kukkuccāni pan'ettha paccekam-eva yojetabbāni.

次于第五嗔恚相应无行中，与嗔、嫉、悭、恶作四俱，除喜，摄彼等二十法，然而此中嫉、悭、恶作唯各别相应。

##### 48

Sasaṅkhārika-pañcake pi tath'eva thina-middhena visesetvā yojetabbā.

如是于五有行心中，不同的唯更与昏沉、睡眠相应。

##### 49

Chanda-pīti-vajjitā pana aññasamānā ekādasa, akusalasādhāraṇā cattāro cā ti pannarasa dhammā uddhacca-sahagate sampayujjanti.

其次，除欲、喜的其余十一通一切心心所、四遍一切不善共十五法，于掉举相应中生起。

##### 50

Vicikicchā-sahagata-citte ca adhimokkha-virahitā vicikicchā-sahagatā tath'eva pannarasa dhammā samupalabbhantī ti.

于疑俱心中，除胜解而与疑俱，如是摄十五法。

Sabbathāpi dvādasākusala-cittuppādesu paccekaṃ yojiyamānā pi gaṇanavasena sattadhā va saṅgahitā bhavantī ti.

如是一切于十二不善心中生起，各别相应，依数的差别，可摄为七种。

##### 51

> Ekūnavīsāṭṭhārasa, vīs'ekavīsa vīsati,<br>Dvāvīsa pannaraseti, sattadhākusale ṭhitā.

> 十九十八及二十，二十一与二十法，<br>二十二与一十五，不善心中立七种。

##### 52

> Sādhāraṇā ca cattāro, samānā ca dasāpare,<br>Cuddas'ete pavuccanti, *sabbākusalayogino*.

> 四遍一切不善，及十通一切法，<br>所说此等十四，一切不善相应。

### Ahetukacittasaṅgahanayo

##### 53

*Ahetukesu* pana hasanacitte tāva chanda-vajjitā aññasamānā dvādasa dhammā saṅgahaṃ gacchanti.

在无因中，先说于笑心中，除欲，摄十二通一切法。

##### 54

Tathā voṭṭhabbane chanda-pīti-vajjitā.

如是于确定中，除欲、喜。

##### 55

Sukhasantīraṇe chanda-vīriya-vajjitā.

于乐俱推度中，除欲、精进。

##### 56

Manodhātu-ttikāhetuka-paṭisandhi-yugaḷe chanda-pīti-vīriya-vajjitā.

于三无因意界及二结生中，除欲、喜、精进。

##### 57

Dvipañcaviññāṇe pakiṇṇaka-vajjitā te yeva saṅgayhantī ti.

于二五识中，除杂，唯摄彼等。

Sabbathāpi aṭṭhārasasu ahetukesu gaṇanavasena catudhā va saṅgaho hotī ti.

如是一切于十八无因中，依数的差别，相摄有四种。

##### 58

> Dvādas'ekādasa dasa, satta cā ti catubbidho,<br>Aṭṭhārasāhetukesu, cittuppādesu saṅgaho.

> 十二与十一，以及十与七，<br>于十八无因，心生摄四类。

##### 59

> Ahetukesu sabbattha, satta sesā yathārahaṃ,<br>Iti vitthārato vutto, tettiṃsa-vidha-saṅgaho.

> 无因七遍处，其余适宜应，<br>如是详细说，三十三种摄。

##### 60

> Itthaṃ cittāviyuttānaṃ, sampayogañ ca saṅgahaṃ,<br>Ñatvā bhedaṃ yathāyogaṃ, cittena samam-uddise.

> 既知心所法，与心不相离，<br>相应而相摄，如是分别说。

<p class="text-center">
    <em>Iti abhidhammatthasaṅgahe cetasikasaṅgahavibhāgo nāma dutiyo paricchedo.</em><br>
    摄阿毗达摩义论摄心所分别品第二竟。
</p>