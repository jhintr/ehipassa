---
title: "摄心分别品第一"
subtitle: "Citta"
date: 2020-10-17T17:14:43+08:00
draft: false
weight: 1
---


<p class="text-center" style="font-variant: small-caps;">namo tassa bhagavato arahato sammāsambuddhassa</p>

<p class="text-center">礼敬世尊、阿罗汉、正等正觉者</p>


### Ganthārambhakathā

##### 1

> Sammāsambuddham-atulaṃ, sasaddhamma-gaṇuttamaṃ,<br>Abhivādiya bhāsissaṃ, abhidhammatthasaṅgahaṃ.

> 无上正等正觉者，及诸正法最上僧，<br>归命礼敬我当说，摄阿毗达摩义论。

### Catuparamatthadhammo

##### 2

> Tattha vuttābhidhammatthā, catudhā paramatthato,<br>Cittaṃ cetasikaṃ rūpaṃ, nibbānam-iti sabbathā.

> 此中叙说对法义，依第一义有四种，<br>心心所色及涅槃，摄一切法尽无遗。

### Bhūmibhedacittaṃ

##### 3

Tattha *cittaṃ* tāva catubbidhaṃ hoti kāmāvacaraṃ rūpāvacaraṃ arūpāvacaraṃ lokuttarañ ceti.

这里先说心法有四种，即欲界、色界、无色界及出世间。

### Akusalacittaṃ

##### 4

Tattha katamaṃ *kāmāvacaraṃ*? Somanassasahagataṃ diṭṭhigatasampayuttaṃ asaṅkhārikam-ekaṃ, sasaṅkhārikam-ekaṃ, somanassasahagataṃ diṭṭhigatavippayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ diṭṭhigatasampayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ diṭṭhigatavippayuttaṃ asaṅkhārikam-ekaṃ, sasaṅkhārikam-ekan ti imāni aṭṭha pi lobhasahagatacittāni nāma.

此中欲界是什么呢？即喜俱邪见相应无行一，有行一，喜俱邪见不相应无行一，有行一，舍俱邪见相应无行一，有行一，舍俱邪见不相应无行一，有行一，此等八法名为贪俱心。

##### 5

Domanassasahagataṃ paṭighasampayuttaṃ asaṅkhārikam-ekaṃ, sasaṅkhārikam-ekan ti imāni dve pi paṭighasampayuttacittāni nāma.

忧俱嗔恚相应无行一，有行一，此等二法名为嗔恚相应心。

##### 6

Upekkhāsahagataṃ vicikicchāsampayuttam-ekaṃ, upekkhāsahagataṃ uddhaccasampayuttam-ekan ti imāni dve pi momūhacittāni nāma.

舍俱疑相应一，舍俱掉举相应一，此等二法名为愚痴心。

##### 7

Iccevaṃ sabbathāpi *dvādasākusalacittāni* samattāni.

如是一切称为十二不善心。

##### 8

> Aṭṭhadhā lobhamūlāni, dosamūlāni ca dvidhā,<br>Mohamūlāni ca dve ti, dvādasākusalā siyuṃ.

> 贪根有八种，嗔痴根各二，<br>如是总称为，十二不善心。

### Ahetukacittaṃ

##### 9

Upekkhāsahagataṃ cakkhuviññāṇaṃ, tathā sotaviññāṇaṃ, ghānaviññāṇaṃ, jivhāviññāṇaṃ, dukkhasahagataṃ kāyaviññāṇaṃ, upekkhāsahagataṃ sampaṭicchanacittaṃ, upekkhāsahagataṃ santīraṇacittañ ceti imāni satta pi akusala-vipākacittāni nāma.

舍俱眼识，如是耳识、鼻识、舌识，苦俱身识，舍俱领受心及舍俱推度心，这七种名为不善异熟心。

##### 10

Upekkhāsahagataṃ kusalavipākaṃ cakkhuviññāṇaṃ, tathā sotaviññāṇaṃ, ghānaviññāṇaṃ, jivhāviññāṇaṃ, sukhasahagataṃ kāyaviññāṇaṃ, upekkhāsahagataṃ sampaṭicchanacittaṃ, somanassasahagataṃ santīraṇacittaṃ, upekkhāsahagataṃ santīraṇacittañ ceti imāni aṭṭha pi kusala-vipākāhetuka-cittāni nāma.

舍俱善异熟眼识，如是耳识、鼻识、舌识，乐俱身识，舍俱领受心，喜俱推度心及舍俱推度心，这八种名为善异熟无因心。

##### 11

Upekkhāsahagataṃ pañcadvārāvajjanacittaṃ, tathā manodvārāvajjanacittaṃ, somanassasahagataṃ hasituppādacittañ ceti imāni tīṇi pi ahetuka-kiriyacittāni nāma.

舍俱五门转向心，如是意门转向心及喜俱笑心，这三种名为无因唯作心。

##### 12

Icceva sabbathāpi *aṭṭhārasāhetukacittāni* samattāni.

如是一切称为十八无因心。

##### 13

> Sattākusalapākāni, puññapākāni aṭṭhadhā,<br>Kriyacittāni tīṇī ti, aṭṭhārasa ahetukā.

> 不善异熟七，善异熟有八，<br>唯作心三种，为十八无因。

### Sobhanacittaṃ

##### 14

> Pāpāhetuka-muttāni, sobhanānī ti vuccare,<br>Ekūnasaṭṭhi cittāni, ath'ekanavutī pi vā.

> 除恶及无因，尚余五十九，<br>或说九十一，是名为净心。

### Kāmāvacarasobhanacittaṃ

##### 15

Somanassasahagataṃ ñāṇasampayuttaṃ asaṅkhārikam-ekaṃ, sasaṅkhārikam-ekaṃ, somanassasahagataṃ ñāṇavippayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ ñāṇasampayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ ñāṇavippayuttaṃ asaṅkhārikam-ekaṃ, sasaṅkhārikam-ekan ti imāni aṭṭha pi kāmāvacara-kusalacittāni nāma.

喜俱智相应无行一，有行一，喜俱智不相应无行一，有行一，舍俱智相应无行一，有行一，舍俱智不相应无行一，有行一，这是八种欲界善心。

##### 16

Somanassasahagataṃ ñāṇasampayuttaṃ asaṅkhārikam-ekaṃ, sasaṅkhārikam-ekaṃ, somanassasahagataṃ ñāṇavippayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ ñāṇasampayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ ñāṇavippayuttaṃ asaṅkhārikam-ekaṃ, sasaṅkhārikam-ekan ti imāni aṭṭha pi sahetuka-kāmāvacara-vipākacittāni nāma.

喜俱智相应无行一，有行一，喜俱智不相应无行一，有行一，舍俱智相应无行一，有行一，舍俱智不相应无行一，有行一，这是八种有因欲界异熟心。

##### 17

Somassasahagataṃ ñāṇasampayuttaṃ asaṅkhārikam-ekaṃ, sasaṅkhārikam-ekaṃ, somanassasahagataṃ ñāṇavippayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ ñāṇasampayuttaṃ asaṅkhārikam-ekaṃ, sasaṅkhārikam-ekaṃ, upekkhāsahagataṃ ñāṇavippayuttaṃ asaṅkhārikam-ekaṃ, sasaṅkhārikam-ekan ti imāni aṭṭha pi sahetuka-kāmāvacara-kiriyacittāni nāma.

喜俱智相应无行一，有行一，喜俱智不相应无行一，有行一，舍俱智相应无行一，有行一，舍俱智不相应无行一，有行一，这是八种有因欲界唯作心。

##### 18

Iccevaṃ sabbathāpi *catuvīsati sahetuka-kāmāvacara-kusala-vipāka-kiriya-cittāni* samattāni.

如是一切二十四种称为有因欲界善、异熟、唯作心。

##### 19

> Vedanā-ñāṇa-saṅkhāra-bhedena catuvīsati,<br>Sahetu-kāmāvacara-puñña-pāka-kriyā matā.

> 欲界中有因，善异熟唯作，<br>由于受智行，区别二十四。

##### 20

> Kāme tevīsa pākāni, puññāpuññāni vīsati,<br>Ekādasa kriyā ceti, catupaññāsa sabbathā.

> 欲异熟廿三，善不善二十，<br>唯作有十一，共为五十四。

### Rūpāvacaracittaṃ

##### 21

Vitakka-vicāra-pīti-sukhekaggatā-sahitaṃ paṭhamajjhāna-kusalacittaṃ, vicāra-pīti-sukhekaggatā-sahitaṃ dutiyajjhāna-kusalacittaṃ, pīti-sukhekaggatā-sahitaṃ tatiyajjhāna-kusalacittaṃ, sukhekaggatā-sahitaṃ catutthajjhāna-kusalacittaṃ, upekkhekaggatā-sahitaṃ pañcamajjhāna-kusalacittañ ceti imāni pañca pi rūpāvacara-kusalacittāni nāma.

寻、伺、喜、乐、一境性俱初禅善心，伺、喜、乐、一境性俱第二禅善心，喜、乐、一境性俱第三禅善心，乐、一境性俱第四禅善心，舍、一境性俱第五禅善心，这五种名为色界善心。

##### 22

Vitakka-vicāra-pīti-sukhekaggatā-sahitaṃ paṭhamajjhāna-vipākacittaṃ, vicāra-pīti-sukhekaggatā-sahitaṃ dutiyajjhāna-vipākacittaṃ, pīti-sukhekaggatā-sahitaṃ tatiyajjhāna-vipākacittaṃ, sukhekaggatā-sahitaṃ catutthajjhāna-vipākacittaṃ, upekkhekaggatā-sahitaṃ pañcamajjhāna-vipākacittañ ceti imāni pañca pi rūpāvacara-vipākacittāni nāma.

寻、伺、喜、乐、一境性俱初禅异熟心，伺、喜、乐、一境性俱第二禅异熟心，喜、乐、一境性俱第三禅异熟心，乐、一境性俱第四禅异熟心，舍、一境性俱第五禅异熟心，这五种名为色界异熟心。

##### 23

Vitakka-vicāra-pīti-sukhekaggatā-sahitaṃ paṭhamajjhāna-kiriyacittaṃ, vicāra-pīti-sukhekaggatā-sahitaṃ dutiyajjhāna-kiriyacittaṃ, pīti-sukhekaggatā-sahitaṃ tatiyajjhāna-kiriyacittaṃ, sukhekaggatā-sahitaṃ catutthajjhāna-kiriyacittaṃ, upekkhekaggatā-sahitaṃ pañcamajjhāna-kiriyacittañ ceti imāni pañca pi rūpāvacara-kiriyacittāni nāma.

寻、伺、喜、乐、一境性俱初禅唯作心，伺、喜、乐、一境性俱第二禅唯作心，喜、乐、一境性俱第三禅唯作心，乐、一境性俱第四禅唯作心，舍、一境性俱第五禅唯作心，这五种名为色界唯作心。

##### 24

Iccevaṃ sabbathāpi *pannarasa rūpāvacara-kusala-vipāka-kiriya-cittāni* samattāni.

如是一切十五种名为色界善、异熟、唯作心。

##### 25

> Pañcadhā jhānabhedena, rūpāvacara-mānasaṃ,<br>Puñña-pāka-kriyā-bhedā, taṃ pañcadasadhā bhave.

> 由于禅差别，色界意有五，<br>善异熟唯作，区别彼十五。

### Arūpāvacaracittaṃ

##### 26

Ākāsānañcāyatana-kusalacittaṃ, viññāṇañcāyatana-kusalacittaṃ, ākiñcaññāyatana-kusalacittaṃ, nevasaññānāsaññāyatana-kusalacittañ ceti imāni cattāri pi arūpāvacara-kusalacittāni nāma.

空无边处善心，识无边处善心，无所有处善心，非想非非想处善心，这四种名为无色界善心。

##### 27

Ākāsānañcāyatana-vipākacittaṃ, viññāṇañcāyatana-vipākacittaṃ, ākiñcaññāyatana-vipākacittaṃ, nevasaññānāsaññāyatana-vipākacittañ ceti imāni cattāri pi arūpāvacara-vipākacittāni nāma.

空无边处异熟心，识无边处异熟心，无所有处异熟心，非想非非想处异熟心，这四种名为无色界异熟心。

##### 28

Ākāsānañcāyatana-kiriyacittaṃ, viññāṇañcāyatana-kiriyacittaṃ, ākiñcaññāyatana-kiriyacittaṃ, nevasaññānāsaññāyatana-kiriyacittañ ceti imāni cattāri pi arūpāvacara-kiriyacittāni nāma.

空无边处唯作心，识无边处唯作心，无所有处唯作心，非想非非想处唯作心，这四种名为无色界唯作心。

##### 29

Iccevaṃ sabbathāpi *dvādasa arūpāvacara-kusala-vipāka-kiriya-cittāni* samattāni.

如是一切十二种名为无色界善、异熟、唯作心。

##### 30

> Ālambaṇappabhedena, catudhāruppa-mānasaṃ,<br>Puñña-pāka-kriyā-bhedā, puna dvādasadhā ṭhitaṃ.

> 由于所缘之差别，无色界意有四种，又依善异熟唯作，区别而立十二心。

### Lokuttaracittaṃ

##### 31

Sotāpatti-maggacittaṃ, sakadāgāmi-maggacittaṃ, anāgāmi-maggacittaṃ, arahatta-maggacittañ ceti imāni cattāri pi lokuttara-kusalacittāni nāma.

须陀洹道心，斯陀含道心，阿那含道心，阿罗汉道心，这四种名为出世间善心。

##### 32

Sotāpatti-phalacittaṃ, sakadāgāmi-phalacittaṃ, anāgāmi-phalacittaṃ, arahatta-phalacittañ ceti imāni cattāri pi lokuttara-vipākacittāni nāma.

须陀洹果心，斯陀含果心，阿那含果心，阿罗汉果心，这四种名为出世间异熟心。

##### 33

Iccevaṃ sabbathāpi *aṭṭha lokuttara-kusala-vipāka-cittāni* samattāni.

如是一切八种名为出世间善、异熟心。

##### 34

> Catumaggappabhedena, catudhā kusalaṃ tathā,<br>Pākaṃ tassa phalattā ti, aṭṭhadhānuttaraṃ mataṃ.

> 由于四道别，故善心有四，<br>同彼异熟果，为无上八种。

### Cittagaṇanasaṅgaho

##### 35

> Dvādasākusalān'evaṃ, kusalān'ekavīsati,<br>Chattiṃs'eva vipākāni, kriyacittāni vīsati.

> 十二不善心，善心二十一，<br>三十六异熟，二十唯作心。

##### 36

> Catupaññāsadhā kāme, rūpe pannaras'īraye,<br>Cittāni dvādasāruppe, aṭṭhadhānuttare tathā.

> 欲界五十四，色界心十五，<br>无色心十二，出世间八种。

##### 37

> Ittham-ekūnanavuti-pabhedaṃ pana mānasaṃ,<br>Ekavīsasataṃ vātha, vibhajanti vicakkhaṇā.

> 如是应知意，区别八十九，<br>智者再分别，一百二十一。

### Vitthāragaṇanā

##### 38

Katham-ekūnanavutividhaṃ cittaṃ ekavīsasataṃ hoti? Vitakka-vicāra-pīti-sukhekaggatā-sahitaṃ paṭhamajjhāna-sotāpatti-maggacittaṃ, vicāra-pīti-sukhekaggatā-sahitaṃ dutiyajjhāna-sotāpatti-maggacittaṃ, pīti-sukhekaggatā-sahitaṃ tatiyajjhāna-sotāpatti-maggacittaṃ, sukhekaggatā-sahitaṃ catutthajjhāna-sotāpatti-maggacittaṃ, upekkhekaggatāsahitaṃ pañcamajjhāna-sotāpatti-maggacittañ ceti imāni pañca pi sotāpatti-maggacittāni nāma.

八十九心怎样成为一百二十一心？寻、伺、喜、乐、一境性俱初禅须陀洹道心，伺、喜、乐，一境性俱第二禅须洹道心，喜、乐、一境性俱三禅须陀洹道心，乐、一境性俱第四禅须陀洹道心，舍、一境性俱第五禅须陀洹道心，这五种名为须陀洹道心。

##### 39

Tathā sakadāgāmimagga-anāgāmimagga-arahattamagga-cittañ ceti samavīsati maggacittāni.

斯陀含道心、阿那含道心、阿罗汉道心同样各有五种，正二十道心。

##### 40

Tathā phalacittāni ceti *samacattālīsa lokuttara-cittāni* bhavantī ti.

如是果心亦有二十，则出世间心共有四十。

##### 41

> Jhānaṅgayoga-bhedena, katv'ekekan-tu pañcadhā,<br>Vuccatānuttaraṃ cittaṃ, cattālīsavidhan ti ca.

> 由禅相应别，一一分作五，<br>说此无上心，共有四十种。

##### 42

> Yathā ca rūpāvacaraṃ, gayhatānuttaraṃ tathā,<br>Paṭhamādi-jhānabhede, āruppañ cāpi pañcame.

> 当知如色界，初禅等差别，<br>无上心亦然，无色属第五。

> Ekādasavidhaṃ tasmā, paṭhamādikam-īritaṃ,<br>Jhānam-ekekam-ante tu, tevīsatividhaṃ bhave.

> 于是初禅等，各说十一种，<br>最后第五禅，共有二十三。

##### 43

> Sattatiṃsavidhaṃ puññaṃ, dvipaññāsavidhaṃ tathā,<br>Pākam-icc'āhu cittāni, ekavīsasataṃ budhā.

> 善心三十七，异熟五十二，<br>是故智者说，一百二十一。

<p class="text-center">
    <i>Iti abhidhammatthasaṅgahe cittasaṅgahavibhāgo nāma paṭhamo paricchedo.</i><br>
    摄阿毗达摩义论摄心分别品第一竟。
</p>