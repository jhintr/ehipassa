---
title: "摄杂分别品第三"
subtitle: "Pakiṇṇaka"
date: 2020-10-17T17:14:51+08:00
draft: false
weight: 3
---


##### 1

> Sampayuttā yathāyogaṃ, tepaññāsa sabhāvato,<br>Cittacetasikā dhammā, tesaṃ dāni yathārahaṃ.

> 心与心所法，依自性相应，<br>彼等次第现，数有五十三。

##### 2

> Vedanā-hetuto kicca-dvārālambaṇa-vatthuto,<br>Cittuppādavasen'eva, saṅgaho nāma nīyate.

> 受因及作用，门所缘所依，<br>依照心生起，随宜而相摄。

### Vedanāsaṅgaho

##### 3

Tattha *vedanāsaṅgahe* tāva tividhā vedanā sukhaṃ dukkhaṃ adukkham-asukhā ceti, sukhaṃ dukkhaṃ somanassaṃ domanassaṃ upekkhā ti ca bhedena pana pañcadhā hoti.

此中，先说摄受，有乐、苦、不苦不乐三种，又依乐、苦、喜、忧、舍的差别有五种。

##### 4

Tattha sukhasahagataṃ kusalavipākaṃ kāyaviññāṇam-ekam-eva, tathā dukkhasahagataṃ akusalavipākaṃ.

此中，乐俱唯善异熟身识一法，如是苦俱唯不善异熟。

##### 5

Somanassasahagata-cittāni pana lobhamūlāni cattāri, dvādasa kāmāvacara-sobhanāni, sukhasantīraṇa-hasanāni ca dve ti aṭṭhārasa kāmāvacara-somanassasahagata-cittāni ceva paṭhama-dutiya-tatiya-catuttha-jjhānasaṅkhātāni catucattālīsa mahaggata-lokuttara-cittāni ceti dvāsaṭṭhividhāni bhavanti.

其次，喜俱心有四贪根、十二欲界净、乐推度及笑二，如是十八欲界喜俱心，及称为第一、第二、第三、第四禅的大界及出世间心四十四，共六十二心。

##### 6

Domanassasahagata-cittāni pana dve paṭigha-sampayutta-cittān'eva.

其次，忧俱心唯有二嗔恚相应心。

##### 7

Sesāni sabbāni pi pañcapaññāsa upekkhāsahagata-cittān'evā ti.

其余一切五十五唯是舍俱心。

##### 8

> Sukhaṃ dukkham-upekkhā ti, tividhā tattha vedanā,<br>Somanassaṃ domanassam-iti bhedena pañcadhā.

> 乐及苦与舍，是名三种受，<br>应知由喜忧，差别成五种。

##### 9

> Sukham-ekattha dukkhañ ca, domanassaṃ dvaye ṭhitaṃ,<br>Dvāsaṭṭhīsu somanassaṃ, pañcapaññāsake'tarā.

> 乐苦各一处，忧在于二处，<br>喜有六十二，舍俱五十五。

### Hetusaṅgaho

##### 10

*Hetusaṅgahe* hetū nāma lobho doso moho alobho adoso amoho cā ti chabbidhā bhavanti.

在摄因中，因即贪、嗔、痴、无贪、无嗔、无痴等六种。

##### 11

Tattha pañcadvārāvajjana-dvipañcaviññāṇa-sampaṭicchana-santīraṇa-voṭṭhabbana-hasana-vasena ahetukacittāni nāma.

此中，五门转向、二五识、领受、推度、确定、笑，名为无因心。

##### 12

Sesāni sabbāni pi ekasattati cittāni sahetukān'eva.

其余一切七十一心唯是有因。

##### 13

Tatthāpi dve momūhacittāni ekahetukāni.

此中，二种痴心唯一因。

##### 14

Sesāni dasa akusalacittāni ceva ñāṇavippayuttāni dvādasa kāmāvacara-sobhanāni ceti dvāvīsati dvihetukacittāni.

其余十不善心、十二智不相应欲界净等二十二为二因心。

##### 15

Dvādasa ñāṇasampayutta-kāmāvacara-sobhanāni ceva pañcatiṃsa mahaggata-lokuttara-cittāni ceti sattacattālīsa tihetukacittānī ti.

十二智相应欲界净、三十五大界与出世间心等四十七为三因心。

##### 16

> Lobho doso ca moho ca, hetū akusalā tayo,<br>Alobhādosāmoho ca,kusalābyākatā tathā.

> 贪嗔及愚痴，是三不善因，<br>无贪无嗔痴，善因无记因。

##### 17

> Ahetukāṭṭhāras'ekahetukā dve dvāvīsati,<br>Dvihetukā matā sattacattālīsa-tihetukā.

> 无因十八心，二心唯一因，<br>二因二十二，四十七三因。

### Kiccasaṅgaho

##### 18

*Kiccasaṅgahe* kiccāni nāma paṭisandhi-bhavaṅgāvajjana-dassana-savana-ghāyana-sāyana-phusana-sampaṭicchana-santīraṇa-voṭṭhabbana-javana-tadārammaṇa-cuti-vasena cuddasa-vidhāni bhavanti.

在摄作用中，作用即结生、有分、转向、见、闻、嗅、尝、触、领受、推度、确定、速行、彼所缘、死等十四种。

##### 19

Paṭisandhi-bhavaṅgāvajjana-pañcaviññāṇa-ṭhānādi-vasena pana tesaṃ dasadhā ṭhānabhedo veditabbo.

其次，应知由结生、有分、转向、五识处等的区别，则彼等的差别处但成十种。

##### 20

Tattha dve upekkhāsahagata-santīraṇāni ceva aṭṭha mahāvipākāni ca nava rūpārūpa-vipākāni ceti ekūnavīsati cittāni paṭisandhi-bhavaṅga-cuti-kiccāni nāma.

此中，二舍俱推度、八大异熟、九色无色界异熟等十九心，名为结生、有分、死的作用。

##### 21

Āvajjanakiccāni pana dve.

其次，转向作用有二。

##### 22

Tathā dassana-savana-ghāyana-sāyana-phusana-sampaṭicchana-kiccāni ca.

如是见、闻、嗅、尝、触、领受作用。

##### 23

Tīṇi santīraṇakiccāni.

推度作用有三。

##### 24

Manodvārāvajjanam-eva pañcadvāre voṭṭhabbanakiccaṃ sādheti.

意门转向于五门中为确定作用。

##### 25

Āvajjanadvaya-vajjitāni kusalākusala-phala-kiriya-cittāni pañcapaññāsa javanakiccāni.

除二种转向外，善、不善、果、唯作心等五十五为速行作用。

##### 26

Aṭṭha mahāvipākāni ceva santīraṇattayañ ceti ekādasa tadārammaṇakiccāni.

八大异熟、三推度等十一为彼所缘作用。

##### 27

Tesu pana dve upekkhāsahagata-santīraṇa-cittāni paṭisandhi-bhavaṅga-cuti-tadārammaṇa-santīraṇa-vasena pañcakiccāni nāma.

次于彼等中，二舍俱推度心依结生、有分、死、彼所缘、推度的差别，有五作用。

##### 28

Mahāvipākāni aṭṭha paṭisandhi-bhavaṅga-cuti-tadārammaṇa-vasena catukiccāni nāma.

八大异熟依结生、有分、死、彼所缘的差别，有四作用。

##### 29

Mahaggata-vipākāni nava paṭisandhi-bhavaṅga-cuti-vasena tikiccāni nāma.

九大界异熟依结生、有分、死的差别，有三作用。

##### 30

Somanassa-santīraṇaṃ santīraṇa-tadārammaṇa-vasena dukiccaṃ.

喜俱推度依推度、彼所缘的差别，有二作用。

##### 31

Tathā voṭṭhabbanaṃ voṭṭhabbanāvajjana-vasena.

如是确定依确定、转向的差别。

##### 32

Sesāni pana sabbāni pi javana-manodhātuttika-dvipañcaviññāṇāni yathāsambhavam-ekakiccānī ti.

其余一切速行、三意界、二五识依发生为一作用。

##### 33

> Paṭisandhādayo nāma, kiccabhedena cuddasa,<br>Dasadhā ṭhānabhedena, cittuppādā pakāsitā.

> 作用有十四，名为结生等，<br>依心生起处，区别为十种。

##### 34

> Aṭṭhasaṭṭhi tathā dve ca, navāṭṭha dve yathākkamaṃ,<br>Eka-dvi-ti-catu-pañca-kiccaṭhānāni niddise.

> 六十八二九，八二心次第，<br>一二三四五，说示作用处。

### Dvārasaṅgaho

##### 35

*Dvārasaṅgahe* dvārāni nāma cakkhudvāraṃ sotadvāraṃ ghānadvāraṃ jivhādvāraṃ kāyadvāraṃ manodvārañ ceti chabbidhāni bhavanti.

在摄门中，门即眼门、耳门、鼻门、舌门、身门、意门等六种。

##### 36

Tattha cakkhum-eva cakkhudvāraṃ.

此处，眼即眼门。

##### 37

Tathā sotādayo sotadvārādīni.

如是耳等即耳门等。

##### 38

Manodvāraṃ pana bhavaṅgan ti pavuccati.

但意门是说有分。

##### 39

Tattha pañcadvārāvajjana-cakkhuviññāṇa-sampaṭicchana-santīraṇa-voṭṭhabbana-kāmāvacarajavana-tadārammaṇa-vasena chacattālīsa cittāni cakkhudvāre yathārahaṃ uppajjanti, tathā pañcadvārāvajjana-sotaviññāṇādi-vasena sotadvārādīsu pi chacattālīs'eva bhavantī ti. Sabbathāpi pañcadvāre catupaññāsa cittāni kāmāvacarān'eva.

此中，依五门转向、眼识、领受、推度、确定、欲界速行、彼所缘的差别，有四十六于眼门中相应生起，如是依五门转向、耳识等的差别，也有四十六于耳门等。于一切五门中的五十四心，唯是欲界。

##### 40

Manodvāre pana manodvārāvajjana-pañcapaññāsajavana-tadārammaṇa-vasena sattasaṭṭhi cittāni bhavanti.

其次，于意门中，依意门转向、速行五十五、彼所缘的差别，有六十七心。

##### 41

Ekūnavīsati paṭisandhi-bhavaṅga-cuti-vasena dvāravimuttāni.

有结生、有分、死的作用的十九心是离门而生起。

##### 42

Tesu pana pañcaviññāṇāni ceva mahaggata-lokuttara-javanāni ceti chattiṃsa yathāraham-ekadvārika-cittāni nāma.

次于彼等中，五识及大界、出世间速行等三十六法，依次适当地从一门生起。

##### 43

Manodhātuttikaṃ pana pañcadvārikaṃ.

其次，三意界从五门生。

##### 44

Sukhasantīraṇa-voṭṭhabbana-kāmāvacarajavanāni chadvārika-cittāni.

乐俱推度、确定、欲界速行从六门生。

##### 45

Upekkhāsahagata-santīraṇa-mahāvipākāni chadvārikāni ceva dvāravimuttāni ca.

舍俱推度、大异熟从六门生与离门生。

##### 46

Mahaggatavipākāni dvāravimuttān'evā ti.

大界异熟唯从离门生。

##### 47

> Ekadvārikacittāni, pañca-chadvārikāni ca,<br>Chadvārika-vimuttāni, vimuttāni ca sabbathā.

> Chattiṃsati tathā tīṇi, ekatiṃsa yathākkamaṃ,<br>Dasadhā navadhā ceti, pañcadhā paridīpaye.

> 心生由一门，五门与六门，<br>六门或离门，及离一切门，

> 如次三十六，三与三十一，<br>十种及九种，作五类显示。

### Ālambaṇasaṅgaho

##### 48

*Ālambaṇasaṅgahe* ārammaṇāni nāma rūpārammaṇaṃ saddārammaṇaṃ gandhārammaṇaṃ rasārammaṇaṃ phoṭṭhabbārammaṇaṃ dhammārammaṇañ ceti chabbidhāni bhavanti.

于摄所缘中，所缘即色所缘、声所缘、香所缘、味所缘、触所缘、法所缘等六种。

##### 49

Tattha rūpam-eva rūpārammaṇaṃ, tathā saddādayo saddārammaṇādīni.

此中，色即色所缘，如是声等即声等所缘。

##### 50

Dhammārammaṇaṃ pana pasāda-sukhuma-rūpa-citta-cetasika-nibbāna-paññatti-vasena chadhā saṅgayhati.

其次，法所缘又摄净、细色、心、心所、涅槃、施设六种。

##### 51

Tattha cakkhudvārikacittānaṃ sabbesam pi rūpam-eva ārammaṇaṃ, tañ ca paccuppannaṃ. Tathā sotadvārikacittādīnam pi saddādīni, tāni ca paccuppannāni yeva.

此中，一切眼门心唯以色为所缘，而此唯是现在的。如是耳门等心亦唯以声等，此等也唯是现在的。

##### 52

Manodvārikacittānaṃ pana chabbidham pi paccuppannam-atītaṃ anāgataṃ kālavimuttañ ca yathāraham-ārammaṇaṃ hoti.

其次，意门心的六种所缘或为现在、过去、未来，甚至离时的，适当相应地为所缘。

##### 53

Dvāravimuttānañ ca paṭisandhi-bhavaṅga-cuti-saṅkhātānaṃ chabbidham pi yathāsambhavaṃ yebhuyyena bhavantare chadvāraggahitaṃ paccuppannam-atītaṃ paññattibhūtaṃ vā kamma-kammanimitta-gatinimitta-sammataṃ ārammaṇaṃ hoti.

称为结生、有分、死的离门的所缘亦有六种，大多是于有之末，由六门所摄的或现在、或过去、或施设的称为业、业相、趣相的所缘。

##### 54

Tesu cakkhuviññāṇādīni yathākkamaṃ rūpādi ekekārammaṇān'eva.

彼等中，眼识等随其次第唯以色等一一为所缘。

##### 55

Manodhātuttikaṃ pana rūpādi-pañcārammaṇaṃ.

其次，三意界以色等五为所缘。

##### 56

Sesāni kāmāvacara-vipākāni hasana-cittañ ceti sabbathāpi kāmāvacarārammaṇān'eva.

其余欲界异熟、笑心唯以欲界的一切为所缘。

##### 57

Akusalāni ceva ñāṇavippayutta-kāmāvacara-javanāni ceti lokuttara-vajjita-sabbārammaṇāni.

不善、智不相应欲界速行，以除出世间的一切为所缘。

##### 58

Ñāṇasampayutta-kāmāvacara-kusalāni ceva pañcamajjhānasaṅkhātaṃ abhiññā-kusalañ ceti arahatta-magga-phala-vajjita-sabbārammaṇāni.

智相应欲界善、称为第五禅的神通善心，以除阿罗汉道、果的一切为所缘。

##### 59

Ñāṇasampayutta-kāmāvacara-kiriyāni ceva kiriyābhiññā-voṭṭhabbanañ ceti sabbathāpi sabbārammaṇāni.

智相应欲界唯作、唯作神通心、确定心，遍于一切所缘。

##### 60

Āruppesu dutiya-catutthāni mahaggatārammaṇāni.

在第二、第四的无色界中，只以大界为所缘。

##### 61

Sesāni mahaggatacittāni sabbāni pi paññatt'ārammaṇāni.

其余大界心等以一切施设为所缘。

##### 62

Lokuttaracittāni nibbānārammaṇānī ti.

出世间心以涅槃为所缘。

##### 63

> Pañcavīsa parittamhi, cha cittāni mahaggate,<br>Ekavīsati vohāre, aṭṭha nibbānagocare.

> 二十五心缘小界，六心缘无色界境，<br>二十一心缘名言，八心唯缘涅槃境。

> Vīsānuttara-muttamhi, agga-magga-phal'ujjhite,<br>Pañca sabbattha chacceti, sattadhā tattha saṅgaho.

> 二十心中离无上，五心除最上道果，<br>六心普缘一切境，如是相摄有七类。

### Vatthusaṅgaho

##### 64

*Vatthusaṅgahe* vatthūni nāma cakkhu-sota-ghāna-jivhā-kāya-hadayavatthu ceti chabbidhāni bhavanti.

于所依中，所依即眼、耳、鼻、舌、身、心所依处等六种。

##### 65

Tāni kāmaloke sabbāni pi labbhanti.

此等于欲界中得有一切。

##### 66

Rūpaloke pana ghānādi-ttayaṃ natthi.

于色界，无鼻等三。

##### 67

Arūpaloke pana sabbāni pi na saṃvijjanti.

于无色界，一切都不显现。

##### 68

Tattha pañcaviññāṇa-dhātuyo yathākkamaṃ ekantena pañca pasādavatthūni nissāy'eva pavattanti.

此中，五识界如其次第，各别依止五净所依而转起。

##### 69

Pañcadvārāvajjana-sampaṭicchana-saṅkhātā pana manodhātu ca hadayaṃ nissitā yeva pavattanti.

称为五门转向及领受的意界，唯依止心所依处而转起。

##### 70

Avasesā pana manoviññāṇadhātu-saṅkhātā ca santīraṇa-mahāvipāka-paṭighadvaya-paṭhamamagga-hasana-rūpāvacara-vasena hadayaṃ nissāy'eva pavattanti.

其余称为意识界的推度、大异熟、二嗔恚、初道、笑、色界心，唯依止心所依处而转起。

##### 71

Avasesā kusalākusala-kiriyānuttara-vasena pana nissāya vā anissāya vā.

其余的善、不善、唯作、无上有依止或不依止。

##### 72

Āruppavipākavasena hadayaṃ anissāy'evā ti.

无色界异熟则不依止心所依处。

##### 73

> Chavatthuṃ nissitā kāme, satta rūpe catubbidhā,<br>Tivatthuṃ nissitāruppe, dhātv-ekānissitā matā.

> 欲界七识依六事，色界四种三所依，<br>无色中一意识界，应知彼唯不依止。

##### 74

> Tecattālīsa nissāya, dvecattālīsa jāyare,<br>Nissāya ca anissāya, pākāruppā anissitā.

> 四十三心有依止，四十二心生起时，<br>或有依止或无依，无色异熟无依止。

<p class="text-center">
    <i>Iti abhidhammatthasaṅgahe pakiṇṇakasaṅgahavibhāgo nāma tatiyo paricchedo.</i><br>
    摄阿毗达摩义论摄杂分别品第三竟。
</p>