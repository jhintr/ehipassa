---
title: "摄路分别品第四"
subtitle: "Vīthi"
date: 2020-10-17T17:14:54+08:00
draft: false
weight: 4
---


##### 1

> Cittuppādānam-icc'evaṃ, katvā saṅgaham-uttaraṃ,<br>Bhūmi-puggala-bhedena, pubbāpara-niyāmitaṃ.

> 心生起纲要，已如前略说，<br>依地人差别，前后所决定。

> Pavattisaṅgahaṃ nāma, paṭisandhi-pavattiyaṃ,<br>Pavakkhāmi samāsena, yathāsambhavato kathaṃ.

> 我将再简述，在结生转起，<br>心生之过程，此乃摄转起。

##### 2

Cha vatthūni cha dvārāni cha ālambanāni cha viññāṇāni cha vīthiyo chadhā visayappavatti cā ti vīthisangahe cha chakkāni veditabbāni.

在摄路中当知有六种六法，即六所依、六门、六所缘、六识、六路、六种境转起。

##### 3

Vīthimuttānaṃ pana kamma-kammanimitta-gatinimitta-vasena tividhā hoti visayappavatti.

但于离路只有三种境转起，即业、业相、趣相。

##### 4

Tattha vatthu-dvārārammaṇāni pubbe vutta-nayān'eva.

此中，所依、门、所缘即如前所说。

### Viññāṇachakkaṃ

##### 5

Cakkhuviññāṇaṃ sotaviññāṇaṃ ghānaviññāṇaṃ jivhāviññāṇaṃ kāyaviññāṇaṃ manoviññāṇañ ceti cha viññāṇāni.

六识，即眼识、耳识、鼻识、舌识、身识、意识。

### Vīthichakkaṃ

##### 6

*Cha vīthiyo* pana cakkhudvāravīthi sotadvāravīthi ghānadvāravīthi jivhādvāravīthi kāyadvāravīthi manodvāravīthi ceti dvāravasena vā, cakkhuviññāṇavīthi sotaviññāṇavīthi ghānaviññāṇavīthi jivhāviññāṇavīthi kāyaviññāṇavīthi manoviññāṇavīthi ceti viññāṇavasena vā dvārappavattā cittappavattiyo yojetabbā.

六路，依门的区别，即眼门路、耳门路、鼻门路、舌门路、身门路、意门路，或者依识的区别，各为眼识路、耳识路、鼻识路、舌识路、身识路、意识路，依门的过程及依心的过程当这样使其调合。

### Vīthibhedo

##### 7

Atimahantaṃ mahantaṃ parittaṃ atiparittañ ceti pañcadvāre manodvāre pana vibhūtam-avibhūtañ ceti chadhā visayappavatti veditabbā.

于五门有极大、大、小、极小，于意门则有明了、不明了，如是当知有六种境转起。

### Pañcadvāravīthi

##### 8

Kathaṃ? Uppāda-ṭhiti-bhaṅga-vasena khaṇattayaṃ ekacittakkhaṇaṃ nāma.

如何？以生、住、灭的三刹那名为一心刹那。

##### 9

Tāni pana sattarasa cittakkhaṇāni rūpadhammānam-āyū.

如是有十七心刹那为色法寿命。

##### 10

Ekacittakkhaṇātītāni vā bahucittakkhaṇātītāni vā ṭhitippattān'eva pañcārammaṇāni pañcadvāre āpātham-āgacchanti.

经过一心刹那或多心刹那住位之时，而五所缘来现于五根门。

Tasmā yadi ekacittakkhaṇātītakaṃ rūpārammaṇaṃ cakkhussa āpātham-āgacchati, tato dvikkhattuṃ bhavaṅge calite bhavaṅgasotaṃ vocchinditvā tam-eva rūpārammaṇaṃ āvajjantaṃ pañcadvārāvajjana-cittaṃ uppajjitvā nirujjhati, tato tassānantaraṃ tam-eva rūpaṃ passantaṃ cakkhuviññāṇaṃ, sampaṭicchantaṃ sampaṭicchana-cittaṃ, santīrayamānaṃ santīraṇa-cittaṃ, vavatthapentaṃ voṭṭhabbanacittañ ceti yathākkamaṃ uppajjitvā nirujjhanti.

因此，如果那色所缘是经过一刹那来现于眼前的，则从此以后有分心波动二次，遮断了有分之流，转向那色所缘而有五门转向心生灭，此后无间便生起见色的眼识、领受的领受心、推度的推度心、确定的确定心，如其次第生灭。

Tato paraṃ ekūnatiṃsa kāmāvacara-javanesu yaṃ kiñci laddhapaccayaṃ yebhuyyena sattakkhattuṃ javati, javanānubandhāni ca dve tadārammaṇa-pākāni yathārahaṃ pavattanti, tato paraṃ bhavaṅgapāto.

此后在欲界二十九速行心中的任何一心获得缘便波动七次，随于速行之后而有二彼所缘异熟心适宜地转起，从此以后便堕入有分。

##### 11

Ettāvatā cuddasa vīthicittuppādā, dve bhavaṅgacalanāni, pubb'evātītakam-ekacittakkhaṇan ti katvā sattarasa cittakkhaṇāni paripūrenti, tato paraṃ nirujjhati, ārammaṇam-etaṃ *atimahantaṃ* nāma gocaraṃ.

至此有十四路心的生起，二有分的波动，以及前面经过的一心刹那，便具足十七心刹那，此后便消灭了，那样的所缘名为极大的境。

##### 12

Yāva tadārammaṇ'uppādā pana appahontātītakam-āpātham-āgataṃ ārammaṇaṃ *mahantaṃ* nāma, tattha javanāvasāne bhavaṅgapāto va hoti, natthi tadārammaṇ'uppādo.

来现的所缘不可能延至彼所缘的生起，是名大境，这就是说在速行终了便堕入有分，没有彼所缘的生起。

##### 13

Yāva javan'uppādā pi appahontātītakam-āpātham-āgataṃ ārammaṇaṃ *parittaṃ* nāma, tattha javanam pi anuppajjitvā dvattikkhattuṃ voṭṭhabbanam-eva pavattati, tato paraṃ bhavaṅgapāto va hoti.

来现的所缘不可能延至速行的生起，是名小境，这就是说连速行也不生起，仅仅有二或三次的确定转起，此后便堕入有分。

##### 14

Yāva voṭṭhabban'uppādā ca pana appahontātītakam-āpātham-āgataṃ nirodhāsannam-ārammaṇaṃ *atiparittaṃ* nāma, tattha bhavaṅgacalanam-eva hoti, natthi vīthicitt'uppādo.

来现的所缘不可能延至确定的生起便临近于灭的，则名为极小境，这就是说仅仅是有分波动而无路心的生起。

##### 15

Iccevaṃ cakkhudvāre, tathā sotadvārādīsu ceti sabbathāpi pañcadvāre tadārammaṇa-javana-voṭṭhabbana-mogha-vāra-saṅkhātānaṃ catunnaṃ vārānaṃ yathākkamaṃ ārammaṇabhūtā visayappavatti catudhā veditabbā.

在眼门如是，在耳门等也是一样，当知于一切五门有四种时分，即彼所缘时分、速行时分、确定时分、空时分，如是次第为四种所缘境的转起。

##### 16

> Vīthicittāni satt'eva, cittuppādā catuddasa,<br>Catupaññāsa vitthārā, pañcadvāre yathārahaṃ.

> 路心唯七种，心生有十四，<br>如是依五门，详说五十四。

<p class="text-center">
    <i>Ayam-ettha pañcadvāre vīthicitta-ppavatti-nayo.</i><br>
    这是五门路的转起法。
</p>

### Manodvāravīthi parittajavanavāro

##### 17

*Manodvāre* pana yadi *vibhūtam* ārammaṇaṃ āpātham-āgacchati, tato paraṃ bhavaṅgacalana-manodvārāvajjana-javanāvasāne tadārammaṇa-pākāni pavattanti, tato paraṃ bhavaṅgapāto.

其次，于意门中，如果是明了的所缘境来现，从此在有分波动、意门转向、速行之末，转起彼所缘异熟，此后便堕入有分。

##### 18

*Avibhūte* panārammaṇe javanāvasāne bhavaṅgapāto va hoti, natthi tadārammaṇ'uppādo ti.

如果在不明了的所缘，则于速行心之后便堕入有分，没有彼所缘的生起。

##### 19

> Vīthicittāni tīṇ'eva, cittuppādā das'eritā,<br>Vitthārena pan'etth'eka-cattālīsa vibhāvaye.

> 路心唯三种，心生说为十，<br>若再详分释，欲界四十一。

<p class="text-center">
    <i>Ayam-ettha paritta-javana-vāro.</i><br>
    这是小速行时分。
</p>

### Appanājavanavāro

##### 20

*Appanājavanavāre* pana vibhūtāvibhūtabhedo natthi, tathā tadārammaṇ'uppādo ca.

其次，于安止速行时分是没有明了不明了的区别，也没有彼所缘的生起。

##### 21

Tattha hi ñāṇasampayutta-kāmāvacara-javanānam-aṭṭhannaṃ aññatarasmiṃ parikammopacārānuloma-gotrabhu-nāmena catukkhattuṃ tikkhattum-eva vā yathākkamaṃ uppajjitvā niruddhānantaram-eva yathārahaṃ catutthaṃ pañcamaṃ vā chabbīsati mahaggata-lokuttara-javanesu yathābhinīhāravasena yaṃ kiñci javanaṃ appanāvīthim-otarati, tato paraṃ appanāvasāne bhavaṅgapāto va hoti.

此处，即在八个智相应欲界速行中的任何一个生起四次或三次次第名为遍作、近行、随顺和种姓，灭了以后，适当的在第四或第五引发那二十六个大界、出世间速行心中任何一个速行心，入安止路，此后在安止速行之末便堕入有分。

##### 22

Tattha somanassasahagata-javanānantaraṃ appanā pi somanassasahagatā va pāṭikaṅkhitabbā, upekkhāsahagata-javanānantaraṃ upekkhāsahagatā va, tatthāpi kusalajavanānantaraṃ kusalajavanañ ceva heṭṭhimañ ca phalattayam-appeti, kiriyajavanānantaraṃ kiriyajavanaṃ arahattaphalañ cā ti.

这里，如果在喜俱速行心之后，则安止也是喜俱，若在舍俱速行之后，则安止定也是舍俱，此中如果是在善速行之后，也是善速行心，以及决定是下面的三界，如果是在唯作速行之后，也是唯作速行心，以及阿罗汉果。

##### 23

> Dvattiṃsa sukhapuññamhā, dvādasopekkhakā paraṃ,<br>Sukhitakriyato aṭṭha, cha sambhonti upekkhakā.

> 乐善三十二，舍善生十二，<br>乐唯作有八，舍唯作生六。

##### 24

> Puthujjanāna sekkhānaṃ, kāmapuñña tihetuto,<br>Tihetu-kāmakriyato, vītarāgānam-appanā.

> 凡夫与有学，从欲善三因，<br>离欲者安止，三因欲唯作。

<p class="text-center">
    <i>Ayam-ettha manodvāre vīthicitta-ppavatti-nayo.</i><br>
    这是意门路心的转起法。
</p>

### Tadārammaṇaniyamo

##### 25

Sabbatthāpi pan'ettha aniṭṭhe ārammaṇe akusala-vipākān'eva pañcaviññāṇa-sampaṭicchana-santīraṇa-tadārammaṇāni.

于一切处，对于不可意的所缘，那是不善异熟的五识、领受、推度及彼所缘。

##### 26

Iṭṭhe kusala-vipākāni.

对于可意的，则唯是善异熟的。

##### 27

Ati-iṭṭhe pana somanassasahagatān'eva santīraṇa-tadārammaṇāni.

对于极可意的，则唯喜俱的推度和彼所缘。

Tatthāpi somanassasahagata-kiriya-javanāvasāne somanassasahagatān'eva tadārammaṇāni bhavanti, upekkhāsahagata-kiriya-javanāvasāne ca upekkhāsahagatān'eva honti.

此中，如果是在喜俱唯作速行之末，则唯是喜俱彼所缘，如果在舍俱的唯作速行之末，则唯是舍俱。

##### 28

Domanassasahagata-javanāvasāne ca pana tadārammaṇāni ceva bhavaṅgāni ca upekkhāsahagatān'eva bhavanti, tasmā yadi somanassa-paṭisandhikassa domanassasahagata-javanāvasāne tadārammaṇa-sambhavo natthi, tadā yaṃ kiñci paricitapubbaṃ parittārammaṇam-ārabbha upekkhāsahagata-santīraṇaṃ uppajjati, tam-anantaritvā bhavaṅgapāto va hotī ti vadanti ācariyā.

但于忧俱速行之末，则彼所缘及有分也必是舍俱，是故若以喜俱结生者，则在忧俱速行之末不生彼所缘心，此时便对于任何过去已熟练的小所缘生起舍俱推度心，诸阿阇黎说，在那之后便堕入有分。

##### 29

Tathā kāmāvacara-javanāvasāne kāmāvacara-sattānaṃ kāmāvacara-dhammesv-eva ārammaṇabhūtesu tadārammaṇaṃ icchantī ti.

他们并且主张仅在欲界速行之末、欲界的有情、欲界诸所缘法，才有彼所缘心。

##### 30

> Kāme javana-sattālambaṇānaṃ niyame sati,<br>Vibhūte'timahante ca, tadārammaṇam-īritaṃ.

> 在欲界速行，有情及所缘，<br>于明了极大，说有彼所缘。

<p class="text-center">
    <i>Ayam-ettha tadārammaṇa-niyamo.</i><br>
    这是彼所缘的决定。
</p>

### Javananiyamo

##### 31

*Javanesu* ca paritta-javana-vīthiyaṃ kāmāvacara-javanāni sattakkhattuṃ chakkhattum-eva vā javanti.

在速行之中，于有限速行路中，欲界速行速行七次或六次。

##### 32

Manda-ppavattiyaṃ pana maraṇa-kālādīsu pañcavāram-eva.

如果在命终等时昏弱地转起，则唯速行五次。

##### 33

Bhagavato pana yamaka-pāṭihāriya-kālādīsu lahuka-ppavattiyaṃ cattāri-pañca vā paccavekkhaṇa-cittāni bhavantī ti pi vadanti.

他们也说，当世尊双神变等时，迅速转起的观察心，只有四至五刹那。

##### 34

Ādikammikassa pana paṭhamakappanāyaṃ mahaggata-javanāni abhiññājavanāni ca sabbadā pi ekavāram-eva javanti, tato paraṃ bhavaṅgapāto.

但在初学者第一次修习安止，不论是大界速行心的神通速行心都只速行一次，随后便堕入有分。

##### 35

Cattāro pana magg'uppādā ekacittakkhaṇikā, tato paraṃ dve tīṇi phalacittāni yathārahaṃ uppajjanti, tato paraṃ bhavaṅgapāto.

四道的生起有一心刹那，随后有二三的果心依次生起，然后堕入有分。

##### 36

Nirodha-samāpatti-kāle dvikkhattuṃ catutthāruppa-javanaṃ javati, tato paraṃ nirodhaṃ phusati.

在入灭尽定时，第四无色的速行速行二次，随后便证得灭尽定。

##### 37

Vuṭṭhāna-kāle ca anāgāmiphalaṃ vā arahattaphalaṃ vā yathāraham-ekavāraṃ uppajjitvā niruddhe bhavaṅgapāto va hoti.

出定的时候，获得一次阿那含果心或阿罗汉果心的生灭之后，便堕入有分。

##### 38

Sabbatthāpi samāpatti-vīthiyaṃ bhavaṅgasoto viya vīthiniyamo natthī ti katvā bahūni pi labbhantī ti.

于一切处的三摩钵底路中，不像在有分之流那样有一定不变的路，然而亦可有多数的。

##### 39

> Sattakkhattuṃ parittāni, maggābhiññā sakiṃ matā,<br>Avasesāni labbhanti, javanāni bahūni pi.

> 欲界速行七，道神通各一，<br>其余诸速行，多数亦可得。

<p class="text-center">
    <i>Ayam-ettha javananiyamo.</i><br>
    这是速行的决定。
</p>

### Puggalabhedo

##### 40

*Duhetukānam-ahetukānañ* ca pan'ettha kiriyajavanāni ceva appanājavanāni ca na labbhanti.

二因者及无因者，不得唯作速行和安止速行。

##### 41

Tathā ñāṇasampayutta-vipākāni ca sugatiyaṃ.

他们纵生于善趣亦不得智相应异熟心。

##### 42

Duggatiyaṃ pana ñāṇavippayuttāni ca mahāvipākāni na labbhanti.

生于恶趣，则智不相应、大异熟心亦不能得。

##### 43

*Tihetukesu* ca khīṇāsavānaṃ kusalākusala-javanāni na labbhanti.

在三因者，漏尽者不得善与不善速行。

##### 44

Tathā sekkha-puthujjanānaṃ kiriya-javanāni.

有学与凡夫不得唯作速行。

##### 45

Diṭṭhigatasampayutta-vicikicchā-javanāni ca sekkhānaṃ.

有学不得见相应及疑俱速行。

##### 46

Anāgāmi-puggalānaṃ pana paṭigha-javanāni ca na labbhanti.

阿那含人不得嗔恚速行。

##### 47

Lokuttara-javanāni ca yathārahaṃ ariyānam-eva samuppajjantī ti.

出世间速行只适合圣者得以相应生起。

##### 48

> Asekkhānaṃ catucattālīsa sekkhānam-uddise,<br>Chappaññāsāvasesānaṃ, catupaññāsa sambhavā.

> 无学四十四，有学五十六，<br>余者心生起，说有五十四。

<p class="text-center">
    <i>Ayam-ettha puggala-bhedo.</i><br>
    这是依人的区别。
</p>

### Bhūmivibhāgo

##### 49

*Kāmāvacara-bhūmiyaṃ* pan'etāni sabbāni pi vīthicittāni yathāraham-upalabbhanti.

于欲界地，一切路心都得相应生起。

##### 50

*Rūpāvacara-bhūmiyaṃ* paṭighajavana-tadārammaṇa-vajjitāni.

于色界地，除去嗔恚速行及彼所缘。

##### 51

*Arūpāvacarabhūmiyaṃ* paṭhamamagga-rūpāvacara-hasana-heṭṭhimāruppa-vajjitāni ca labbhanti.

于无色界地，除去初道、色界、笑及下无色界心。

##### 52

Sabbatthāpi ca taṃ taṃ pasāda-rahitānaṃ taṃ taṃ dvārika-vīthicittāni na labbhant'eva.

于一切处，如果缺乏某些净之人，则不得经过那些门的路心。

##### 53

Asaññasattānaṃ pana sabbathāpi cittappavatti natth'evā ti.

无想有情则没有一切心转起。

##### 54

> Asīti vīthicittāni, kāme rūpe yathārahaṃ,<br>Catusaṭṭhi tathārūpe, dvecattālīsa labbhare.

> 八十路心在欲界，色界相应六十四，<br>无色界中之路心，可得生起四十二。

<p class="text-center">
    <i>Ayam-ettha bhūmi-vibhāgo.</i><br>
    这是地的区别。
</p>

##### 55

Iccevaṃ chadvārika-citta-ppavatti yathāsambhavaṃ bhavaṅgantaritā yāvatāyukam-abbocchinnā pavattati.

如是六门心转起，随其发生，堕入有分，直至寿存，不断地活动。

<p class="text-center">
    <i>Iti abhidhammatthasaṅgahe vīthisaṅgahavibhāgo nāma catuttho paricchedo.</i><br>
    摄阿毗达摩义论摄路分别品第四竟。
</p>