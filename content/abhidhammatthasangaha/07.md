---
title: "摄集分别品第七"
subtitle: "Samuccaya"
date: 2020-10-17T17:15:06+08:00
draft: false
weight: 7
---


##### 1

> Dvāsattatividhā vuttā, vatthudhammā salakkhaṇā,<br>Tesaṃ dāni yathāyogaṃ, pavakkhāmi samuccayaṃ.

> 已说七十二，有自性基法，<br>我今将说集，彼等相应法。

##### 2

Akusalasaṅgaho missakasaṅgaho bodhipakkhiyasaṅgaho sabbasaṅgaho ceti samuccayasaṅgaho catubbidho veditabbo.

当知摄集有四种，即摄不善、摄杂、摄菩提分、摄一切。

### Akusalasaṅgaho

##### 3

Kathaṃ? *Akusalasaṅgahe* tāva cattāro āsavā - kāmāsavo bhavāsavo diṭṭhāsavo avijjāsavo.

云何？先说摄不善中有四漏，即欲漏、有漏、见漏、无明漏。

##### 4

Cattāro oghā – kāmogho bhavogho diṭṭhogho avijjogho.

四暴流，即欲暴流、有暴流、见暴流、无明暴流。

##### 5

Cattāro yogā – kāmayogo bhavayogo diṭṭhiyogo avijjāyogo.

四轭，即欲轭、有轭、见轭、无明轭。

##### 6

Cattāro ganthā – abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho.

四系，即贪欲身系、嗔恚身系、戒禁取身系、执此是实身系。

##### 7

Cattāro upādānā – kāmupādānaṃ diṭṭhupādānaṃ sīlabbatupādānaṃ attavādupādānaṃ.

四取，即欲取、见取、戒禁取、我语取。

##### 8

Cha nīvaraṇāni – kāmacchanda-nīvaraṇaṃ byāpāda-nīvaraṇaṃ thina-middha-nīvaraṇaṃ uddhacca-kukkucca-nīvaraṇaṃ vicikicchā-nīvaraṇaṃ avijjā-nīvaraṇaṃ.

六盖，即欲贪盖、嗔恚盖、昏沉睡眠盖、掉举恶作盖、疑盖、无明盖。

##### 9

Satta anusayā – kāmarāgānusayo bhavarāgānusayo paṭighānusayo mānānusayo diṭṭhānusayo vicikicchānusayo avijjānusayo.

七随眠，即欲贪随眠、有贪随眠、嗔恚随眠、慢随眠、见随眠、疑随眠、无明随眠。

##### 10

Dasa saṃyojanāni – kāmarāgasaṃyojanaṃ rūparāgasaṃyojanaṃ arūparāgasaṃyojanaṃ paṭighasaṃyojanaṃ mānasaṃyojanaṃ diṭṭhisaṃyojanaṃ sīlabbataparāmāsasaṃyojanaṃ vicikicchāsaṃyojanaṃ uddhaccasaṃyojanaṃ avijjāsaṃyojanaṃ suttante.

在经中的十结，即欲贪结、色贪结、无色贪结、嗔恚结、慢结、见结、戒禁取结、疑结、掉举结、无明结。

##### 11

Aparāni pi dasa saṃyojanāni – kāmarāgasaṃyojanaṃ bhavarāgasaṃyojanaṃ paṭighasaṃyojanaṃ mānasaṃyojanaṃ diṭṭhisaṃyojanaṃ sīlabbataparāmāsasaṃyojanaṃ vicikicchāsaṃyojanaṃ issāsaṃyojanaṃ macchariyasaṃyojanaṃ avijjāsaṃyojanaṃ abhidhamme.

在论中另有十结，即欲贪结、有贪结、嗔恚结、慢结、见结、戒禁取结、疑结、嫉结、悭结、无明结。

##### 12

Dasa kilesā – lobho doso moho māno diṭṭhi vicikicchā thinaṃ uddhaccaṃ ahirikaṃ anottappaṃ.

十烦恼，即贪、嗔、痴、慢、见、疑、昏沉，掉举、无惭、无愧。

##### 13

Āsavādīsu pan'ettha kāma-bhava-nāmena tabbatthukā taṇhā adhippetā, sīlabbataparāmāso idaṃsaccābhiniveso attavādupādo ca tathāpavattaṃ diṭṭhigatam-eva pavuccati.

在此漏等之中，欲与有之名，即以它们为所依的渴爱之意，如是戒禁取、执此是实及我语取，即转起的恶见。

##### 14

> Āsavoghā ca yogā ca, tayo ganthā ca vatthuto,<br>Upādānā duve vuttā, aṭṭha nīvaraṇā siyuṃ.

> 诸漏与暴流，以及轭与系，<br>实际唯三种，取二盖有八。

> Chaḷevānusayā honti, nava saṃyojanā matā,<br>Kilesā dasa vutto'yaṃ, navadhā pāpasaṅgaho.

> 随眠合为六，结亦唯有九，<br>烦恼说有十，九类摄不善。

### Missakasaṅgaho

##### 15

*Missakasaṅgahe* cha hetū – lobho doso moho alobho adoso amoho.

于摄杂中，有六因，即贪、嗔、痴、无贪、无嗔、无痴。

##### 16

Satta jhānaṅgāni – vitakko vicāro pīti ekaggatā somanassaṃ domanassaṃ upekkhā.

七禅支，即寻、伺、喜、一境性、喜、忧、舍。

##### 17

Dvādasa maggaṅgāni – sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi micchādiṭṭhi micchāsaṅkappo micchāvāyāmo micchāsamādhi.

十二道支，即正见、正思惟、正语、正业、正命、正精进、正念、正定、邪见、邪思惟、邪精进、邪定。

##### 18

Bāvīsatindriyāni – cakkhundriyaṃ sotindriyaṃ ghānindriyaṃ jivhindriyaṃ kāyindriyaṃ itthindriyaṃ purisindriyaṃ jīvitindriyaṃ manindriyaṃ sukhindriyaṃ dukkhindriyaṃ somanassindriyaṃ domanassindriyaṃ upekkhindriyaṃ saddhindriyaṃ vīriyindriyaṃ satindriyaṃ samādhindriyaṃ paññindriyaṃ anaññātaññassāmītindriyaṃ aññindriyaṃ aññātāvindriyaṃ.

二十二根，即眼根、耳根、鼻根、舌根、身根、女根、男根、命根、意根、乐根、苦根、喜根、忧根、舍根、信根、精进根、念根、定根、慧根、未知当知根、已知根、具知根。

##### 19

Nava balāni – saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ ahirikabalaṃ anottappabalaṃ.

九力，即信力、精进力、念力、定力、慧力、惭力、愧力、无惭力、无愧力。

##### 20

Cattāro adhipatī – chandādhipati vīriyādhipati cittādhipati vīmaṃsādhipati.

四增上，即欲增上、念增上、精进增上、观增上。

##### 21

Cattāro āhārā – kabaḷīkāro āhāro, phasso dutiyo, manosañcetanā tatiyā, viññāṇaṃ catutthaṃ.

有四食，即段食、触食第二、意思食第三、识食第四。

##### 22

Indriyesu pan'ettha sotāpatti-maggañāṇaṃ anaññātaññassāmītindriyaṃ.

在这些根中，未知当知根为须陀洹道智。

##### 23

Arahatta-phalañāṇaṃ aññātāvindriyaṃ.

具知根为阿罗汉果智。

##### 24

Majjhe cha ñāṇāni aññindriyānī ti pavuccanti.

已知根为中间的六智。

##### 25

Jīvitindriyañ ca rūpārūpavasena duvidhaṃ hoti.

命根依色、无色的差别为二种。

##### 26

Pañcaviññāṇesu jhānaṅgāni, avīriyesu balāni, ahetukesu maggaṅgāni na labbhanti.

在五识中不得禅支，在无精进心中不得诸力，在无因中不得道支。

##### 27

Tathā vicikicchācitte ekaggatā maggindriyabalabhāvaṃ na gacchati.

同样，在疑心中的一境性不得道、根、力的作用。

##### 28

Dvihetuka-tihetuka-javanesv-eva yathāsambhavaṃ adhipati eko'va labbhatī ti.

唯独于二因或三因的速行中，可得一增上生起。

##### 29

> Cha hetū pañca jhānaṅgā, maggaṅgā nava vatthuto,<br>Soḷasindriyadhammā ca, baladhammā naveritā.

> 六因五禅支，道支有九种，<br>根法有十六，力法说为九。

> Cattāro'dhipati vuttā, tathāhārā ti sattadhā,<br>Kusalādisamākiṇṇo, vutto missakasaṅgaho.

> 说四种增上，食亦有四种，<br>善等集上类，故说摄杂法。

### Bodhipakkhiyasaṅgaho

##### 30

*Bodhipakkhiyasaṅgahe* cattāro satipaṭṭhānā – kāyānupassanā-satipaṭṭhānaṃ vedanānupassanā-satipaṭṭhānaṃ cittānupassanā-satipaṭṭhānaṃ dhammānupassanā-satipaṭṭhānaṃ.

在摄菩提分中，有四念处，即身随观念处、受随观念处、心随观念处、法随观念处。

##### 31

Cattāro sammappadhānā – uppannānaṃ pāpakānaṃ pahānāya vāyāmo, anuppannānaṃ pāpakānaṃ anuppādāya vāyāmo, anuppannānaṃ kusalānaṃ uppādāya vāyāmo, uppannānaṃ kusalānaṃ bhiyyobhāvāya vāyāmo.

四正勤，即已生诸恶令断的精进、未生诸恶念不生的精进、未生诸善令生的精进、已生诸善令增长的精进。

##### 32

Cattāro iddhipādā – chandiddhipādo vīriyiddhipādo cittiddhipādo vīmaṃsiddhipādo.

四神足，即欲神足、心神足、精进神足、观神足。

##### 33

Pañcindriyāni – saddhindriyaṃ vīriyindriyaṃ satindriyaṃ samādhindriyaṃ paññindriyaṃ.

五根，即信根、精进根、念根、定根、慧根。

##### 34

Pañca balāni – saddhābalaṃ vīriyabalaṃ satibalaṃ samādhibalaṃ paññābalaṃ.

五力，即信力、精进力、念力、定力、慧力。

##### 35

Satta bojjhaṅgā – satisambojjhaṅgo dhammavicayasambojjhaṅgo vīriyasambojjhaṅgo pītisambojjhaṅgo passaddhisambojjhaṅgo samādhisambojjhaṅgo upekkhāsambojjhaṅgo.

七觉支，即念觉支、择法觉支、精进觉支、喜觉支、轻安觉支、定觉支、舍觉支。

##### 36

Aṭṭha maggaṅgāni – sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.

八道支，即正见、正思惟、正语、正业、正命、正精进、正念、正定。

##### 37

Ettha pana cattāro satipaṭṭhānā ti sammāsati ekā va pavuccati.

此中，四念处可说为一正念。

##### 38

Tathā cattāro sammappadhānā ti ca sammāvāyāmo.

四正勤可说为一正精进。

##### 39

> Chando cittam-upekkhā ca, saddhā-passaddhi-pītiyo,<br>Sammādiṭṭhi ca saṅkappo, vāyāmo viratittayaṃ,

> 欲心舍与信，轻安喜正见，思惟与精进，

> Sammāsati samādhī ti, cuddas'ete sabhāvato,<br>Sattatiṃsappabhedena, sattadhā tattha saṅgaho.

> 三离正念定，依自性十四，<br>区别三十七，总摄为七类。

##### 40

> Saṅkappa-passaddhi ca pīt'upekkhā,<br>Chando ca cittaṃ viratittayañ ca,

> 思惟轻安喜，舍欲心三离，

> Nav'ekaṭhānā viriyaṃ navaṭṭha,<br>Satī samādhī catu pañca paññā,

> 此九各一处，精进有九处，<br>念八与定四，慧五信二处。

> Saddhā duṭhān'uttamasattatiṃsa,<br>Dhammānam-eso pavaro vibhāgo.

> 三十七种法，此实为最上，最胜之分别。

##### 41

> Sabbe lokuttare honti, na vā saṅkappapītiyo,<br>Lokiye pi yathāyogaṃ, chabbisuddhipavattiyaṃ.

> 于出世间中，具此一切法，或无思惟喜，<br>在世间心中，六清净转起，适当而存在。

### Sabbasaṅgaho

##### 42

*Sabbasaṅgahe* pañcakkhandhā – rūpakkhandho vedanākkhandho saññākkhandho saṅkhārakkhandho viññāṇakkhandho.

在摄一切中，有五蕴，即色蕴、受蕴、想蕴、行蕴、识蕴。

##### 43

Pañcupādānakkhandhā – rūpupādānakkhandho vedanupādānakkhandho saññupādānakkhandho saṅkhārupādānakkhandho viññāṇupādānakkhandho.

五取蕴，即色取蕴、受取蕴、想取蕴、行取蕴、识取蕴。

##### 44

Dvādasāyatanāni – cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ manāyatanaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ dhammāyatanaṃ.

十二处，即眼处、耳处、鼻处、舌处、身处、意处、色处、声处、香处、味处、触处、法处。

##### 45

Aṭṭhārasa dhātuyo – cakkhudhātu sotadhātu ghānadhātu jivhādhātu kāyadhātu rūpadhātu saddadhātu gandhadhātu rasadhātu phoṭṭhabbadhātu cakkhuviññāṇadhātu sotaviññāṇadhātu ghānaviññāṇadhātu jivhāviññāṇadhātu kāyaviññāṇadhātu manodhātu dhammadhātu manoviññāṇadhātu.

十八界，即眼界、耳界、鼻界、舌界、身界、色界、声界、香界、味界、触界、眼识界、耳识界、鼻识界、舌识界、身识界、意界、意识界、法界。

##### 46

Cattāri ariyasaccāni – dukkhaṃ ariyasaccaṃ, dukkhasamudayo ariyasaccaṃ, dukkhanirodho ariyasaccaṃ, dukkhanirodhagāminī paṭipadā ariyasaccaṃ.

四圣谛，即苦圣谛、苦之集圣谛、苦之灭圣谛、苦灭之道圣谛。

##### 47

Ettha pana cetasika-sukhumarūpa-nibbāna-vasena ekūnasattati dhammā dhammāyatana-dhammadhātū ti saṅkhaṃ gacchanti.

在这里，心所及细色与涅槃六十九法，称为法处与法界。

##### 48

Manāyatanam-eva sattaviññāṇadhātuvasena bhijjati.

意处分别为七识界。

##### 49

> Rūpañ ca vedanā saññā, sesacetasikā tathā,<br>Viññāṇam-iti pañc'ete, pañcakkhandhā ti bhāsitā.

> 色与受及想，并余诸心所，<br>以及识五种，是名为五蕴。

##### 50

> Pañcupādānakkhandhā ti, tathā tebhūmakā matā,<br>Bhedābhāvena nibbānaṃ, khandhasaṅgaha-nissaṭaṃ.

> 五取蕴亦然，应知在三界，<br>以无区别故，涅槃非蕴摄。

##### 51

> Dvārārammaṇabhedena, bhavant'āyatanāni ca,<br>Dvārālamba-taduppanna-pariyāyena dhātuyo.

> 由门所缘别，故有十二处，<br>由于根所缘，及从彼生界。

##### 52

> Dukkhaṃ tebhūmakaṃ vaṭṭaṃ, taṇhā samudayo bhave,<br>Nirodho nāma nibbānaṃ, maggo lokuttaro mato.

> 三界轮回苦，渴爱是为集，<br>涅槃名为灭，八支出世道。

##### 53

> Maggayuttā phalā ceva, catusacca-vinissaṭā,<br>Iti pañcappabhedena, pavutto sabbasaṅgaho.

> 道果相应法，不摄于四谛，<br>如是由五类，说摄一切法。

<p class="text-center">
    <em>Iti abhidhammatthasaṅgahe samuccayasaṅgahavibhāgo nāma sattamo paricchedo.</em><br>
    摄阿毗达摩义论摄集分别品第七竟。
</p>