---
title: "摄业处分别品第九"
subtitle: "Kammaṭṭhāna"
date: 2020-10-17T17:15:13+08:00
draft: false
weight: 9
---


##### 1

> Samatha-vipassanānaṃ, bhāvanānam-ito paraṃ,<br>Kammaṭṭhānaṃ pavakkhāmi, duvidham pi yathākkamaṃ.

> 修习奢摩他，及毗钵舍那，<br>二业处次第，此后我当说。

### Samathakammaṭṭhānaṃ

##### 2

Tattha *samathasaṅgahe* tāva dasa kasiṇāni, dasa asubhā, dasa anussatiyo, catasso appamaññāyo, ekā saññā, ekaṃ vavatthānaṃ, cattāro āruppā ceti sattavidhena samatha-kammaṭṭhāna-saṅgaho.

此中先说奢摩他，当知十遍处、十不净、十随念、四无量、一想、一差别、四无色七种，是摄奢摩他业处。

### Caritabhedo

##### 3

Rāgacaritā dosacaritā mohacaritā saddhācaritā buddhicaritā vitakkacaritā ceti chabbidhena caritasaṅgaho.

贪行者、嗔行者、痴行者、信行者、觉行者、寻行者六种，是摄行者。

### Bhāvanābhedo

##### 4

Parikammabhāvanā upacārabhāvanā appanābhāvanā ceti tisso bhāvanā.

遍作修习、近行修习、安止修习，为三种修习。

### Nimittabhedo

##### 5

Parikammanimittaṃ uggahanimittaṃ paṭibhāganimittañ ceti tīṇi nimittāni ca veditabbāni.

遍作相、取相、似相，为三种相。

##### 6

Kathaṃ? Pathavīkasiṇaṃ āpokasiṇaṃ tejokasiṇaṃ vāyokasiṇaṃ nīlakasiṇaṃ pītakasiṇaṃ lohitakasiṇaṃ odātakasiṇaṃ ākāsakasiṇaṃ ālokakasiṇañ ceti imāni *dasa kasiṇāni* nāma.

云何？地遍、水遍、火遍、风遍、青遍、黄遍、赤遍、白遍、虚空遍、光明遍，此等名为十遍。

##### 7

Uddhumātakaṃ vinīlakaṃ vipubbakaṃ vicchiddakaṃ vikkhāyitakaṃ vikkhittakaṃ hatavikkhittakaṃ lohitakaṃ puḷavakaṃ aṭṭhikañ ceti ime *dasa asubhā* nāma.

膨胀、青瘀、脓烂、断坏、食残、散乱、斩斫离散、血涂、虫聚、骸骨，此等名为十不净。

##### 8

Buddhānussati dhammānussati saṃghānussati sīlānussati cāgānussati devatānussati upasamānussati maraṇānussati kāyagatāsati ānāpānasati ceti imā *dasa anussatiyo* nāma.

佛随念、法随念、僧随念、戒随念、舍随念、天随念、寂止随念、死随念、身至念、入出息念，此等名为十随念。

##### 9

Mettā karuṇā muditā upekkhā ceti imā *catasso appamaññāyo* nāma, brahmavihāro ti ca pavuccati.

慈、悲、喜、舍名为四无量，又名四梵住。

##### 10

Āhāre paṭikūlasaññā *ekā saññā* nāma.

食厌想名一想。

##### 11

Catudhātuvavatthānaṃ *ekaṃ vavatthānaṃ* nāma.

四界差别名一差别。

##### 12

Ākāsānañcāyatanādayo *cattāro āruppā* nāmā ti sabbathāpi samathaniddese cattālīsa kammaṭṭhānāni bhavanti.

空无边处等名为四无色。这一切是解释奢摩他的四十业处。

### Sappāyabhedo

##### 13

Caritāsu pana dasa asubhā kāyagatāsatisaṅkhātā koṭṭhāsabhāvanā ca rāgacaritassa sappāyā.

于行者中，贪行者适合于修习十不净及称为身至念的部分。

##### 14

Catasso appamaññāyo nīlādīni ca cattāri kasiṇāni dosacaritassa.

嗔行者，四无量及青等四遍。

##### 15

Ānāpānaṃ mohacaritassa vitakkacaritassa ca.

痴行者及寻行者，安般念。

##### 16

Buddhānussatiādayo cha saddhācaritassa.

信行者，佛随念等六。

##### 17

Maraṇa-upasama-saññā-vavatthānāni buddhicaritassa.

觉行者，死、寂止、想、差别。

##### 18

Sesāni pana sabbāni pi kammaṭṭhānāni sabbesam pi sappāyāni, tatthāpi kasiṇesu puthulaṃ mohacaritassa, khuddakaṃ vitakkacaritass'evā ti.

其余一切业处适合于一切行者，又于诸遍中，大唯适合于痴行者，小唯适合于寻行者。

<p class="text-center">
    <i>Ayamettha sappāyabhedo.</i><br>
    这是关于适合的差别。
</p>

### Bhāvanābhedo

##### 19

*Bhāvanāsu* sabbatthāpi parikammabhāvanā labbhat'eva, buddhānussati-ādīsu aṭṭhasu saññā-vavatthānesu cā ti dasasu kammaṭṭhānesu upacārabhāvanā va sampajjati, natthi appanā.

于修习中，遍作修习于一切中都可以得，近行修习得于佛随念等八及想、差别的十业处中成就，无安止修习。

##### 20

Sesesu pana samatiṃsa-kammaṭṭhānesu appanābhāvanā pi sampajjati.

安止修习得于其余的正三十业处中成就。

##### 21

Tatthāpi dasa kasiṇāni ānāpānañ ca pañcakajjhānikāni.

此中，十遍和安般念，五种禅。

##### 22

Dasa asubhā kāyagatāsati ca paṭhamajjhānikā.

十不净和身至念，第一禅。

##### 23

Mettādayo tayo catukkajjhānikā.

慈等三，第四禅。

##### 24

Upekkhā pañcamajjhānikā ti chabbīsati rūpāvacarajjhānikāni kammaṭṭhānāni.

舍，第五禅，这二十六种是色界禅的业处。

##### 25

Cattāro pana āruppā āruppajjhānikā ti.

其次，四无色是属于无色禅。

<p class="text-center">
    <i>Ayam-ettha bhāvanābhedo.</i><br>
    这是关于修习的差别。
</p>

### Gocarabhedo

##### 26

*Nimittesu* pana parikammanimittaṃ uggahanimittañ ca sabbatthāpi yathārahaṃ pariyāyena labbhant'eva.

次于相中，遍作相及取相于一切中都可以适当的方法而得。

##### 27

Paṭibhāganimittaṃ pana kasiṇāsubha-koṭṭhāsa-ānāpānesv-eva labbhati, tattha hi paṭibhāganimittam-ārabbha upacārasamādhi appanāsamādhi ca pavattanti.

似相则仅于遍、不净、部分及安般念中获得，此中，由于似相而转起近行定及安止定。

##### 28

Kathaṃ? Ādikammikassa hi pathavī-maṇḍalādīsu nimittaṃ uggaṇhantassa tam-ārammaṇaṃ parikammanimittan ti pavuccati, sā ca bhāvanā parikammabhāvanā nāma.

云何？即初学者于地曼陀罗等，摄取其相，那种所缘名为遍作相，而那种修习则名为遍作修习。

##### 29

Yadā pana taṃ nimittaṃ cittena samuggahitaṃ hoti, cakkhunā passantass'eva manodvārassa āpātham-āgataṃ, tadā tam-evārammaṇaṃ uggahanimittaṃ nāma, sā ca bhāvanā samādhiyati.

其次，以心摄取彼相，来现于意门，如同以眼所见之时一样，那种所缘名为取相，而那种修习则能等持。

##### 30

Tathā samāhitassa pan'etassa tato paraṃ tasmiṃ uggahanimitte parikammasamādhinā bhāvanam-anuyuñjantassa yadā tappaṭibhāgaṃ vatthudhamma-vimuccitaṃ paññattisaṅkhātaṃ bhāvanāmayam-ārammaṇaṃ citte sannisannaṃ samappitaṃ hoti, tadā taṃ paṭibhāganimittaṃ samuppannan ti pavuccati.

如是等持者，从此之后，于取相以遍作定继续修习，当那类似而脱离所依法的及被称为施设并由修习所成的所缘，善能于心中安立静止的时候，便名为似相生起。

##### 31

Tato paṭṭhāya paripanthavippahīnā kāmāvacarasamādhisaṅkhātā upacārabhāvanā nipphannā nāma hoti.

从此以后，即名圆成舍离障碍及称为欲界定的近行修习。

##### 32

Tato paraṃ tam-eva paribhāganimittaṃ upacārasamādhinā samāsevantassa rūpāvacara-paṭhamajjhānam-appeti.

此后，于那同样的似相以近行定修习者，便证得色界的初禅。

##### 33

Tato paraṃ tam-eva paṭhamajjhānaṃ āvajjanaṃ samāpajjanaṃ adhiṭṭhānaṃ vuṭṭhānaṃ paccavekkhaṇā ceti imāhi pañcahi vasitāhi vasībhūtaṃ katvā vitakkādikam-oḷārikaṅgaṃ pahānāya vicārādi-sukhumaṅg'upattiyā padahato yathākkamaṃ dutiyajjhānādayo yathāraham-appenti.

此后，能于禅以转向、入定、在定、出定、观察等的五种自在而自在，为了舍离寻等粗支及生起伺等细支而努力者，适宜而次第的证得第二禅等。

##### 34

Icc'evaṃ pathavīkasiṇādīsu dvāvīsatikammaṭṭhānesu paṭibhāganimittam-upalabbhati.

如是于地遍等的二十二业处中可得似相。

##### 35

Avasesesu pana appamaññā satta-paññattiyaṃ pavattanti.

在其余的无量则对于有情施设而转起。

##### 36

Ākāsa-vajjita-kasiṇesu pana yaṃ kiñci kasiṇaṃ ugghāṭetvā laddham-ākāsaṃ anantavasena parikammaṃ karontassa paṭhamāruppam-appeti.

除了虚空遍，他以由于放弃遍中的任何遍所得的空无边处而修遍作者，得证第一无色。

##### 37

Tam-eva paṭhamāruppa-viññāṇaṃ anantavasena parikammaṃ karontassa dutiyāruppam-appeti.

他以第一无色的识无边而修遍作者，得证第二无色。

##### 38

Tam-eva paṭhamāruppa-viññāṇābhāvaṃ pana "natthi kiñcī" ti parikammaṃ karontassa tatiyāruppam-appeti.

他以第一无色的识无所有而修遍作者，得证第三无色。

##### 39

Tatiyāruppaṃ "santam-etaṃ, paṇītam-etan" ti parikammaṃ karontassa catutthāruppam-appeti.

若于第三无色以「这是寂静，这是胜妙」而修遍作者，得证第四无色。

##### 40

Avasesesu ca dasasu kammaṭṭhānesu buddhaguṇādikam-ārammaṇam-ārabbha parikammaṃ katvā tasmiṃ nimitte sādhukam-uggahite tatth'eva parikammañ ca samādhiyati, upacāro ca sampajjati.

在其余的十业处中，若以佛的功德等为所缘而修遍，当善能把握彼相之时，则只能安立遍作及成就近行定。

##### 41

Abhiññāvasena pavattamānaṃ pana rūpāvacara-pañcama-jjhānaṃ abhiññāpādaka-pañcamajjhānā vuṭṭhahitvā adhiṭṭheyyādikam-āvajjetvā parikammaṃ karontassa rūpādīsu ārammaṇesu yathāraham-appeti.

为了显现神通的人，从为神通足处的色界第五禅出定之后，想念了决定等而遍作修习，适当地以色等为所缘而证安止。

##### 42

Abhiññā ca nāma

所谓神通，

> Iddhividhaṃ dibbasotaṃ, paracittavijānanā,<br>Pubbenivāsānussati, dibbacakkhū ti pañcadhā.

> 神变与天耳，以及他心智，<br>宿住随念智，天眼成五种。

<p class="text-center">
    <i>Ayam-ettha gocarabhedo.</i><br>
    这是关于境的差别。
</p>

<p class="text-center">
    <i>Niṭṭhito ca samathakammaṭṭhānanayo.</i><br>
    奢摩他业处竟。
</p>

### Visuddhibhedo

##### 43

*Vipassanākammaṭṭhāne* pana sīlavisuddhi cittavisuddhi diṭṭhivisuddhi kaṅkhāvitaraṇavisuddhi maggāmaggañāṇadassanavisuddhi paṭipadāñāṇadassanavisuddhi ñāṇadassanavisuddhi ceti sattavidhena visuddhisaṅgaho.

其次，在毗钵舍那业处中，当知摄七种清净，即戒清净、心清净、见清净、度疑清净、道非道智见清净、行道智见清净、智见清净。

##### 44

Aniccalakkhaṇaṃ dukkhalakkhaṇaṃ anattalakkhaṇañ ceti tīṇi lakkhaṇāni.

三相，即无常相、苦相、无我相。

##### 45

Aniccānupassanā dukkhānupassanā anattānupassanā ceti tisso anupassanā.

三随观，即无常随观、苦随观、无我随观。

##### 46

Sammasanañāṇaṃ udayabbayañāṇaṃ bhaṅgañāṇaṃ bhayañāṇaṃ ādīnavañāṇaṃ nibbidāñāṇaṃ muccitukamyatāñāṇaṃ paṭisaṅkhāñāṇaṃ saṅkhārupekkhāñāṇaṃ anulomañāṇañ ceti dasa vipassanāñāṇāni.

十观智，即思惟智、生灭智、坏智、怖畏智、过患智、厌离智、脱欲智、省察智、行舍智、随顺智。

##### 47

Suññato vimokkho, animitto vimokkho, appaṇihito vimokkho ceti tayo vimokkhā.

三解脱，即空解脱、无相解脱、无愿解脱。

##### 48

Suññatānupassanā animittānupassanā appaṇihitānupassānā ceti tīṇi vimokkhamukhāni ca veditabbāni.

三解脱门，即空随观、无相随观、无愿随观。

##### 49

Kathaṃ? Pātimokkhasaṃvarasīlaṃ indriyasaṃvarasīlaṃ ājīvapārisuddhisīlaṃ paccayasannissitasīlañ ceti catupārisuddhisīlaṃ *sīlavisuddhi* nāma.

云何？即别解脱律仪戒、根律仪戒、活命遍净戒及资具依止戒的四遍净戒，名为戒清净。

##### 50

Upacārasamādhi appanāsamādhi ceti duvidho pi samādhi *cittavisuddhi* nāma.

近行定、安止定等二种定，名为心清净。

##### 51

Lakkhaṇa-rasa-paccupaṭṭhāna-padaṭṭhāna-vasena nāmarūpa pariggaho *diṭṭhivisuddhi* nāma.

以相、味、现起、足处而把握名色，名为见清净。

##### 52

Tesam-eva ca nāmarūpānaṃ paccayapariggaho *kaṅkhāvitaraṇavisuddhi* nāma.

把握彼等名色之缘，名为度疑清净。

##### 53

Tato paraṃ pana tathāpariggahitesu sappaccayesu tebhūmaka-saṅkhāresu atītādi-bhedabhinnesu khandhādi-nayam-ārabbha kalāpavasena saṅkhipitvā "aniccaṃ khayaṭṭhena, dukkhaṃ bhayaṭṭhena, anattā asārakaṭṭhenā" ti addhānavasena santativasena khaṇavasena vā sammasanañāṇena lakkhaṇattayaṃ sammasantassa tesv-eva paccayavasena khaṇavasena ca udayabbayañāṇena udayabbayaṃ samanupassantassa ca.

以后，于前面所述的有缘的及有过去等差别的三界诸行，简括以蕴等的理法，以聚，即以灭尽之义为无常、以怖畏之义为苦、以不实之义为无我，或以世、以一期相续、以刹那，由思惟智而思惟三相，其次由生灭智以缘及刹那而随观于彼等的生灭。

> Obhāso pīti passaddhi, adhimokkho ca paggaho,<br>Sukhaṃ ñāṇam-upaṭṭhānam-upekkhā ca nikanti ce ti.

> 光明喜轻安，胜解与策励，<br>乐智及现起，舍欲成十种。

Obhāsādi-vipassan'upakkilesa-paripanthapariggahavasena maggāmagga-lakkhaṇa-vavatthānaṃ *maggāmaggañāṇadassanavisuddhi* nāma.

由于能够把握光明等观的染是障碍，道、非道之相的区别，名为道非道智见清净。

##### 54

Tathā paripanthavimuttassa pana tassa udayabbayañāṇato paṭṭhāya yāvānulomā tilakkhaṇaṃ vipassanāparamparāya paṭipajjantassa nava vipassanāñāṇāni *paṭipadāñāṇadassanavisuddhi* nāma.

脱离了障碍者，继续观三相而行道，如是他获得从生灭智至随顺的九种观智，名为行道智见清净。

##### 55

Tass'evaṃ paṭipajjantassa pana vipassanāparipākam-āgamma "idāni appanā uppajjissatī" ti bhavaṅgaṃ vocchijjitvā uppannamanodvārāvajjanānantaraṃ dve tīṇi vipassanā-cittāni yaṃ kiñci aniccādi-lakkhaṇam-ārabbha parikammopacārānulomanāmena pavattanti.

如是行道者，观己成熟，「现起要生起安止定了」，便断有分，生起意门转向心之后，缘于无常等任何的一相，便转起二三名为遍作、近行、随顺的观心。

##### 56

Yā sikhāppattā, sā sānulomā saṅkhārupekkhā vuṭṭhānagāmini-vipassanā ti ca pavuccati.

这个到达顶点的名为随顺、行舍及至出起观。

##### 57

Tato paraṃ gotrabhucittaṃ nibbānam-ālambitvā puthujjana-gottam-abhibhavantaṃ, ariyagottam-abhisambhontañ ca pavattati.

此后便转起以涅槃为所缘的种姓心，超越凡夫的种姓而成圣者的种姓。

##### 58

Tassānantaram-eva maggo dukkhasaccaṃ parijānanto, samudayasaccaṃ pajahanto, nirodhasaccaṃ sacchikaronto, maggasaccaṃ bhāvanāvasena appanāvīthim-otarati.

此后无间而生起知苦谛、断集谛、证灭谛及修道谛的道，入安止路。

##### 59

Tato paraṃ dve tīṇi phalacittāni pavattitvā bhavaṅgapāto va hoti, puna bhavaṅgaṃ vocchinditvā paccavekkhaṇañāṇāni pavattanti.

从此转起二三的果心之后，随堕入有分，于是再断有分，转起诸观察智。

##### 60

> Maggaṃ phalañ ca nibbānaṃ, paccavekkhati paṇḍito,<br>Hīne kilese sese ca, paccavekkhati vā na vā.

> 智者善观察，道果与涅槃，<br>或者亦观察，断烦恼残余。

> Chabbisuddhikamen'evaṃ, bhāvetabbo catubbidho,<br>*Ñāṇadassanavisuddhi*, nāma maggo pavuccati.

> 如是应渐次，修习六清净，<br>而得四种道，名智见清净。

<p class="text-center">
    <i>Ayam-ettha visuddhibhedo.</i><br>
    这是关于清净的区别。
</p>

### Vimokkhabhedo

##### 61

Tattha anattānupassanā attābhinivesaṃ muñcantī suññatānupassanā nāma vimokkhamukhaṃ hoti.

此中，由无我随观脱离坚固的我执，故名空随观解脱门。

##### 62

Aniccānupassanā vipallāsanimittaṃ muñcantī animittānupassanā nāma.

由无常随观离颠倒相，故名无相随观。

##### 63

Dukkhānupassanā taṇhāpaṇidhiṃ muñcantī appaṇihitānupassanā nāma.

由苦随观脱离渴爱的愿望，故名无愿随观。

##### 64

Tasmā yadi vuṭṭhānagāmini-vipassanā anattato vipassati, suññato vimokkho nāma hoti maggo.

是故若从至出起观而观无我，名为空解脱道。

##### 65

Yadi aniccato vipassati, animitto vimokkho nāma.

若从观无常，名为无相解脱。

##### 66

Yadi dukkhato vipassati, appaṇihito vimokkho nāmā ti ca maggo vipassanāgamanavasena tīṇi nāmāni labhati, tathā phalañ ca maggāgamanavasena maggavīthiyaṃ.

若从观苦，名为无愿解脱道，此道由于观的程序不同而得三种名称，如是果依据在道的路线，由于道的程序不同。

##### 67

Phalasamāpatti-vīthiyaṃ pana yathāvuttanayena vipassantānaṃ yathāsakaphalam-uppajjamānam pi vipassanāgamanavasen'eva suññatādi-vimokkhoti ca pavuccati, ārammaṇavasena pana sarasavasena ca nāmattayaṃ sabbattha sabbesam pi samam-eva ca.

在果定的路线中，只是在上面所述的方法的那些观，生起各自之果，但由于观的自性，故使在一切处而同得一切三种名称。

<p class="text-center">
    <i>Ayam-ettha vimokkhabhedo.</i><br>
    这是关于解脱的差别。
</p>

### Puggalabhedo

##### 68

Ettha pana sotāpattimaggaṃ bhāvetvā diṭṭhi-vicikicchā-pahānena pahīnāpāyagamano sattakkhattuparamo *sotāpanno* nāma hoti.

修须陀洹道已断除见、疑及断恶趣行者，最多七番，名为须陀洹。

##### 69

Sakadāgāmimaggaṃ bhāvetvā rāga-dosa-mohānaṃ tanukarattā *sakadāgāmī* nāma hoti sakid-eva imaṃ lokaṃ āgantvā.

修斯陀含道已，而使贪、嗔、痴更薄弱者，名为斯陀含，一番来此世间。

##### 70

Anāgāmimaggaṃ bhāvetvā kāmarāga-byāpādānam-anavasesappahānena *anāgāmī* nāma hoti anāgantvā itthattaṃ.

修阿那含道已，断除残余的欲贪与嗔恚者，名为阿那含，他是不复还来于此。

##### 71

Arahattamaggaṃ bhāvetvā anavasesakilesappahānena *arahā* nāma hoti khīṇāsavo loke aggadakkhiṇeyyo ti.

修阿罗汉道已，舍断残余的烦恼者，名阿罗汉，是漏尽者及出世间的最上应供者。

<p class="text-center">
    <i>Ayam-ettha puggalabhedo.</i><br>
    这是关于人的差别。
</p>

### Samāpattibhedo

##### 72

*Phalasamāpatti-vīthiyaṃ* pan'ettha sabbesam pi yathāsakaphalavasena sādhāraṇā'va.

此等果定，一切人都能得其随各自之果。

##### 73

*Nirodhasamāpatti-samāpajjanaṃ* pana anāgāmīnañ ceva arahantānañ ca labbhati, tattha yathākkamaṃ paṭhamajjhānādi-mahaggatasamāpattiṃ samāpajjitvā vuṭṭhāya tattha gate saṅkhāradhamme tattha tatth'eva vipassanto yāva ākiñcaññāyatanaṃ gantvā tato paraṃ adhiṭṭheyyādikaṃ pubbakiccaṃ katvā nevasaññānāsaññāyatanaṃ samāpajjati, tassa dvinnaṃ appanājavanānaṃ parato vocchijjati cittasantati, tato nirodhasamāpanno nāma hoti.

灭定则唯阿那含与阿罗汉可得入定，此中，即次第的入初禅等的大定及出定，并在其处观各处的诸行之法，直至无所有处，从此之后，作出决定预备工作，然后入非想非非想处定，在那里经过二安止速行之后，便断绝他的心相续，是名入灭定。

##### 74

Vuṭṭhānakāle pana anāgāmino anāgāmiphalacittaṃ, arahato arahattaphalacittaṃ ekavāram-eva pavattitvā bhavaṅgapāto hoti, tato paraṃ paccavekkhaṇañāṇaṃ pavattati.

在出定之时，如果他是阿那含，便转起一回阿那含果心，若是阿罗汉，则转起一回阿罗汉果心，便堕入有分，此后则转起观察智。

<p class="text-center">
    <i>Ayam-ettha samāpattibhedo.</i><br>
    这是关于定的差别。
</p>

<p class="text-center">
    <i>Niṭṭhito ca vipassanākammaṭṭhānanayo.</i><br>
    毗钵舍那业处竟。
</p>

### Uyyojanaṃ

##### 75

> Bhāvetabbaṃ pan'icc'evaṃ, bhāvanā-dvayam-uttamaṃ,<br>Paṭipatti-rasassādaṃ, patthayantena sāsane ti.

> 若于佛教中，欲求行道乐，<br>应修此最上，止观二修习。

<p class="text-center">
    <i>Iti abhidhammatthasaṅgahe kammaṭṭhānasaṅgahavibhāgo nāma navamo paricchedo.</i><br>
    摄阿毗达摩义论摄业处分别品第九竟。
</p>

<p class="text-center">
    <i>Iti anuruddhācariyena racitaṃ abhidhammatthasaṅgahaṃ nāma pakaraṇaṃ.</i><br>
    摄阿毗达摩义论毕。
</p>